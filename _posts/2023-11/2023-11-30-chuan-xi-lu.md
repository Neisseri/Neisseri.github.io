---
layout: post
title: 传习录
date: 2023-11-30 16:56:00 +0800
category: 古代思想
thumbnail: /img/wang-yang-ming.jpg
icon: note
---

* content
{:toc}

# 传习录

【明】王守仁



## 先生之言

> 见其牝（pin，去声）牡（mu，上声）骊（li，阳平）黄而弃其所谓千里者

只见到马的雌雄黑黄而见不到其能驰骋千里的特质，比喻只看到事物的外表而看不到其本质，典出《淮南子·道应训》

> 心即理也。天下又有心外之事、心外之理乎？

> 某尝说知是行的主意，行是知的功夫；知是行之始，行是知之成。若会得时，只说一个知，已自有行在；只说一个行，已自有知在。古人所以既说一个知又说一个行者，只为世间有一种人，懵懵懂懂的任意去做，全不解思惟省察，也只是个冥行妄作，所以必说个知，方才行得是；又有一种人，茫茫荡荡悬空去思索，全不肯着实躬行，也只是个揣摸影响，所以必说一个行，方才知得真。此是古人不得已补偏救弊的说话，若见得这个意时，即一言而足。今人却就将知行分作两件去做，以为必先知了然后能行，我如今且去讲习讨论做知的工夫，待知得真了，方去做行的工夫，故遂终身不行，亦遂终身不知。此不是小病痛，其来已非一日矣。某今说个知行合一，正是对病的药，又不是某凿空杜撰，知行本体原是如此。今若知得宗旨时，即说两个亦不妨，亦只是一个；若不会宗旨，便说一个，亦济得甚事？只是闲说话。

> **“尽心、知性、知天”，是“生知安行”事；“存心、养性、事天”，是“学知利行”事；“夭寿不贰，修身以俟”，是“困知勉行”事**

> 性是心之体，天是性之原。尽心即是尽性。惟天下至诚，为能尽其性，知天地之化育［八］。存心者，心有未尽也。‘知天’，如知州、知县之知，是自己分上事，已与天为一；‘事天’，如子之事父、臣之事君，须是恭敬奉承，然后能无失，尚与天为二。此便是圣、贤之别。至于夭寿不贰其心，乃是教学者一心为善，不可以穷通夭寿之故，便把为善的心变动了。只去修身以俟命，见得穷通寿夭有个命在，我亦不必以此动心。‘事天’虽与天为二，已自见得个天在面前；‘俟命’便是未曾见面，在此等候相似，此便是初学立心之始，有个困勉的意在。

性是心的本体，天是性的来源。尽心就是尽性。只有天下最真诚的人，才可以穷尽自己的本性，才可以知道天地的化育。存心的人，其心还有所未尽。‘知天’，犹如知州、知县之知，是自己分内的事情，已经与天合而为一；‘事天’，犹如儿子侍奉父母、臣下服侍君王，必须恭敬奉承，然后才能没有过失，可见尚且与天分而为二。这就是圣人、贤者的区别。至于夭寿不贰其心，乃是教导学者要一心为善，不能因为穷通夭寿的缘故，就把为善的心改变了。只应该去修身来等待天命，知道穷通寿夭都有个天命在，我也不应当因此而动心。‘事天’虽然与天分而为二，但已经见得有个天在面前；‘俟命’便是还未曾见面，与在此等候别人相似，这就是初学立心的开始，有个困知勉行的含意在里面。

>问：“静时亦觉意思好，才遇事便不同，如何？”
>
>先生曰：“**是徒知养静而不用克己工夫也**。如此，临事便要倾倒。**人须在事上磨，方立得住，方能‘静亦定、动亦定’**。”

> **持志如心痛。一心在痛上，岂有工夫说闲话、管闲事？**

> 立志用功，如种树然。方其根芽，犹未有干；及其有干，尚未有枝；枝而后叶，叶而后花实。初种根时，只管栽培灌溉，勿作枝想，勿作叶想，勿作花想，勿作实想。**悬想何益？但不忘栽培之功，怕没有枝叶花实？**

>澄曰：“好色、好利、好名等心，固是私欲。如闲思杂虑，如何亦谓之私欲？”
>
>先生曰：“毕竟从好色、好利、好名等根上起，自寻其根便见。如汝心中决知是无有做劫盗的思虑，何也？以汝元无是心也。汝若于货色名利等心，一切皆如不做劫盗之心一般，都消灭了，光光只是心之本体，看有甚闲思虑？**此便是‘寂然不动’，便是‘未发之中’，便是‘廓然大公’，自然‘感而遂通’，自然‘发而中节’，自然‘物来顺应’。**”

>曰：“何者为天理？”
>
>曰：“去得人欲，便识天理。”
>
>曰：“天理何以谓之中？”
>
>曰：“**无所偏倚**。”
>
>曰：“无所偏倚是何等气象？”
>
>曰：“**如明镜然，全体莹彻，略无纤尘染着**。”

>曰：“天地生意，花草一般，何曾有善恶之分？子欲观花，则以花为善、以草为恶；如欲用草时，复以草为善矣。此等善恶，皆由汝心好恶所生，故知是错。”
>
>曰：“然则无善无恶乎？”
>
>曰：“**无善无恶者，理之静；有善有恶者，气之动。不动于气，即无善无恶，是谓至善。**”

>崇一问：“寻常意思多忙，有事固忙，无事亦忙，何也？”
>
>先生曰：“天地气机元无一息之停。然有个主宰，故不先不后，不急不缓；虽千变万化，而主宰常定。人得此而生。若主宰定时，**与天运一般不息，虽酬酢（zuo，去声）万变，常是从容自在，所谓‘天君泰然，百体从令’**。若无主宰，便只是这气奔放，如何不忙？”

> 知之真切笃实处即是行，行之明觉精察处即是知，知行工夫本不可离。只为后世学者分作两截用功，失却知行本体，故有合一并进之说。

> 先生曰：“子思性、道、教，皆从本原上说。**天命于人，则命便谓之性；率性而行，则性便谓之道；修道而学，则道便谓之教**。率性是诚者事，所谓‘自诚明谓之性’也；修道是诚之者事，所谓‘自明诚谓之教’也。圣人率性而行，即是道；圣人以下，未能率性于道，未免有过不及，故须修道。修道，则贤知者不得而过，愚不肖者不得而不及，都要循着这个道，则道便是个教。此‘教’字与‘天道至教’、‘风雨霜露，无非教也’之‘教’同；‘修道’字与‘修道以仁’同。人能修道，然后能不违于道以复其性之本体，则亦是圣人率性之道矣。下面‘戒慎恐惧’便是修道的工夫，‘中和’便是复其性之本体，如《易》所谓‘穷理尽性以至于命’，中和位育便是尽性至命。”

>萧惠问“死生之道”。
>
>先生曰：“知昼夜，即知死生。”
>
>问昼夜之道。
>
>曰：“知昼则知夜。”
>
>曰：“昼亦有所不知乎？”
>
>先生曰：“汝能知昼！**懵懵而兴、蠢蠢而食，‘行不著、习不察’，终日昏昏，只是梦昼。惟‘息有养、瞬有存’，此心惺惺明明，天理无一息间断，才是能知昼**。这便是天德，便是‘**通乎昼夜之道而知**’，更有甚么死生？”

>萧惠好仙、释，先生警之曰：“吾亦自幼笃志二氏，自谓既有所得，谓儒者为不足学。其后居夷三载，见得圣人之学若是其简易广大，始自叹悔错用了三十年气力。大抵二氏之学，其妙与圣人只有毫厘之间。汝今所学，乃其土苴，辄自信自好若此，真鸱鸮窃腐鼠耳。”
>
>惠请问二氏之妙。先生曰：“**向汝说圣人之学简易广大，汝却不问我悟的，只问我悔的**。”
>
>惠惭谢，请问圣人之学。先生曰：“汝今只是了人事问。待汝办个真要求为圣人的心来与汝说。”
>
>惠再三请。先生曰：“已与汝一句道尽，汝尚自不会。”

> 夫**尽心、知性、知天者，生知安行，圣人之事也；存心、养性、事天者，学知利行，贤人之事也；殀寿不贰、修身以俟者，困知勉行，学者之事也**。岂可专以尽心知性为知、存心养性为行乎？

> 《中庸》云“惟天下至诚，为能尽其性”，又云“知天地之化育”、“**质诸鬼神而无疑，知天也**”，此惟圣人而后能然。故曰此生知安行，圣人之事也。

> 若鄙人所谓致知格物者，致吾心之良知于事事物物也。吾心之良知，即所谓“天理”也。致吾心良知之“天理”于事事物物，则事事物物皆得其理矣。致吾心之良知者，致知也；事事物物皆得其理者，格物也。是合心与理而为一者也。

> “道之大端易于明白”，此语诚然。顾后之学者，忽其易于明白者而弗由，而求其难于明白者以为学，此其所以“**道在迩而求诸远，事在易而求诸难**”也。孟子云：“**夫道，若大路然，岂难知哉？人病不由耳**。”良知良能，愚夫愚妇与圣人同。但惟圣人能致其良知，而愚夫愚妇不能致，此圣愚之所由分也。节目时变，圣人夫岂不知？但不专以此为学。而其所谓学者，正惟致其良知，以精察此心之天理，而与后世之学不同耳。

> 夫“拔本塞源”之论不明于天下，则天下之学圣人者，将日繁日难，斯人沦于禽兽夷狄，而犹自以为圣人之学。吾之说虽或暂明于一时，终将**冻解于西而冰坚于东、雾释于前而云滃（weng，上声）于后，呶呶（nao，阳平）焉危困以死，而卒无救于天下之分毫也已**。夫圣人之心，以天地万物为一体，其视天下之人，无外内远近，凡有血气，皆其昆弟赤子之亲，莫不欲安全而教养之，以遂其万物一体之念。天下之人心，其始亦非有异于圣人也，特其间于有我之私、隔于物欲之蔽，大者以小，通者以塞，人各有心，至有视其父子兄弟如仇雠者。圣人有忧之，是以推其天地万物一体之仁以教天下，使之皆有以克其私、去其蔽，以复其心体之同然。其教之大端，则尧、舜、禹之相授受，所谓“**道心惟微，惟精惟一，允执厥中**”；而其节目，则舜之命契，所谓“父子有亲，君臣有义，夫妇有别，长幼有序，朋友有信”五者而已。

> 盖其心学纯明，而有以全其万物一体之仁，故其精神流贯，志气通达，而**无有乎人己之分、物我之间**。譬之一人之身，目视、耳听、手持、足行，以济一身之用。目不耻其无聪，而耳之所涉，目必营焉；足不耻其无执，而手之所探，足必前焉。盖其元气充周，血脉条畅，是以**痒疴（ke，阴平）呼吸，感触神应**，有不言而喻之妙。此圣人之学所以至易至简、易知易从、学易能而才易成者，正以大端惟在复心体之同然，而知识技能非所与论也。

> 盖至于今，功利之毒沦浃于人之心髓而习以成性也，几千年矣。**相矜以知、相轧以势、相争以利、相高以技能、相取以声誉**。其出而仕也，理钱谷者则欲兼夫兵刑，典礼乐者又欲与于铨轴，处郡县则思藩臬之高，居台谏则望宰执之要。故不能其事，则不得以兼其官；不通其说，则不可以要其誉。记诵之广，适以长其敖也；知识之多，适以行其恶也；闻见之博，适以肆其辨也；辞章之富，适以饰其伪也。是以皋、夔、稷、契所不能兼之事，而今之初学小生皆欲通其说、究其术。**其称名借号，未尝不曰吾欲以共成天下之务；而其诚心实意之所在，以为不如是则无以济其私而满其欲也。**呜呼，以若是之积染，以若是之心志，而又讲之以若是之学术，宜其闻吾圣人之教，而视之以为赘疣枘凿；则其以良知为未足，而谓圣人之学为无所用，亦其势有所必至矣！

> 圣人气象何由认得？自己良知原与圣人一般，若体认得自己良知明白，即圣人气象不在圣人而在我矣。

> 以言语谤人，其谤浅；若自己不能身体实践，而徒入耳出口，呶（nao，阳平）呶度日，是以身谤也，其谤深矣。凡今天下之论议我者，苟能取以为善，皆是砥砺切磋我也，则在我无非警惕修省进德之地矣。昔人谓“**攻吾之短者是吾师**”，师又可恶乎？

> 是有意于求宁静，是以愈不宁静耳。夫妄心则动也，照心非动也。**恒照则恒动恒静，天地之所以恒久而不已也**。照心固照也，妄心亦照也，“**其为物不贰，则其生物不息**”，有刻暂停则息矣，非“**至诚无息**”之学矣。

> 师曰：“原静所问，只是知解上转，不得已与之逐节分疏。若信得良知，只在良知上用功，虽千经万典，无不吻合；异端曲学，一勘尽破矣，何必如此节节分解？佛家有‘**扑人逐块**’之喻，见块扑人，则得人矣；见块逐块，于块奚得哉？”

> 所云“鼓舞支持，毕事则困惫已甚”，又云“迫于事势，困于精力”，皆是把作两事做了，所以有此。**凡学问之功，一则诚，二则伪**。凡此皆是致良知之意欠诚一真切之故。《大学》言“诚其意者，如恶恶臭，如好好色，此之谓自慊”，曾见有恶恶臭、好好色而须鼓舞支持者乎？曾见毕事则困惫已甚者乎？曾有迫于事势、困于精力者乎？此可以知其受病之所从来矣。

>来书又有云：“人情机诈百出，御之以不疑，往往为所欺；觉则自入于逆、億。夫逆诈，即诈也；億不信，即非信也；为人欺，又非觉也。不逆、不億而常先觉，其惟良知莹彻乎？然而出入毫忽之间，背觉合诈者多矣。”
>
>“不逆不億而先觉”，此孔子因当时人专以逆诈、億不信为心，而自陷于诈与不信，又有不逆、不億者，然不知致良知之功，而往往又为人所欺诈，故有是言，非教人以是存心而专欲先觉人之诈与不信也。以是存心，即是后世猜忌险薄者之事；而只此一念，已不可与入尧舜之道矣。**不逆、不億而为人所欺者，尚亦不失为善，但不如能致其良知而自然先觉者之尤为贤耳**。崇一谓“其惟良知莹彻”者，盖已得其旨矣。然亦颖悟所及，恐未实际也。盖良知之在人心，亘万古、塞宇宙而无不同。**不虑而知，“恒易以知险”；不学而能，“恒简以知阻”**。“先天而天不违，天且不违，而况于人乎？况于鬼神乎？”

恒久平易而能知道艰险之所在、恒久简约而能知道困阻之所在

> 是故不欺则良知无所伪而诚，诚则明矣；自信则良知无所惑而明，明则诚矣。明、诚相生，是故良知常觉、常照。常觉、常照，则如明镜之悬，而物之来者自不能遁其妍媸矣。何者？不欺而诚，则无所容其欺，苟有欺焉而觉矣；自信而明，则无所容其不信，苟不信焉而觉矣。是谓**易以知险、简以知阻**，子思所谓**“至诚如神”、“可以前知”**者也。

> 故“格物”者，格其心之物也，格其意之物也，格其知之物也；“正心”者，正其物之心也；“诚意”者，诚其物之意也；“致知”者，致其物之知也。**此岂有内外彼此之分哉？理一而已，以其理之凝聚而言则谓之“性”，以其凝聚之主宰而言则谓之“心”，以其主宰之发动而言则谓之“意”，以其发动之明觉而言则谓之“知”，以其明觉之感应而言则谓之“物”。故就物而言谓之“格”，就知而言谓之“致”，就意而言谓之“诚”，就心而言谓之“正”。正者，正此也；诚者，诚此也；致者，致此也；格者，格此也，皆所谓穷理以尽性也。天下无性外之理，无性外之物。**学之不明，皆由世之儒者认理为外、认物为外，而不知义外之说孟子盖尝辟之，乃至袭陷其内而不觉，岂非亦有似是而难明者欤？不可以不察也！

> 后世良知之学不明，天下之人用其私智以相比轧，是以人各有心，而偏琐僻陋之见、狡伪阴邪之术，至于不可胜说。**外假仁义之名，而内以行其自私自利之实，诡辞以阿俗，矫行以干誉；掩人之善而袭以为己长，讦（jie，阳平）人之私而窃以为己直；忿以相胜而犹谓之徇义，险以相倾而犹谓之疾恶；妒贤忌能而犹自以为公是非，恣情纵欲而犹自以为同好恶。**相陵相贼，自其一家骨肉之亲，已不能无尔我胜负之意、彼此藩篱之形，而况于天下之大、民物之众，又何能一体而视之？则无怪于纷纷籍籍而祸乱相寻于无穷矣。

> 仆之不肖，何敢以夫子之道为己任？顾其心亦已稍知疾痛之在身，是以彷徨四顾，将求其有助于我者，相与讲去其病耳。今诚得豪杰同志之士扶持匡翼，共明良知之学于天下，使天下之人皆知自致其良知，以相安相养，去其自私自利之蔽，一洗谗妒胜忿之习，以济于大同，则仆之狂病固将脱然以愈，而终免于丧心之患矣，岂不快哉？嗟乎！今诚欲求豪杰同志之士于天下，非如吾文蔚者而谁望之乎？如吾文蔚之才与志，诚足以援天下之溺者，今又既知其具之在我而无假于外求矣，**循是而充，若决河注海，孰得而御哉？**文蔚所谓“一人信之不为少”，其又能逊以委之何人乎？

> **会稽素号山水之区，深林长谷，信步皆是；寒暑晦明，无时不宜。安居饱食，尘嚣无扰，良朋四集，道义日新，优哉游哉，天地之间宁复有乐于是者？**孔子云：“**不怨天，不尤人，下学而上达**。”仆与二三同志，方将请事斯语，奚暇外慕？独其切肤之痛，乃有未能恝然者，辄复云云尔。咳疾暑毒，书札绝懒。盛使远来，迟留经月，临岐执笔，又不觉累纸，盖于相知之深，虽已缕缕至此，殊觉有所未能尽也。

> 譬之驱车，既已由于康庄大道之中，或时横斜迂曲者，乃马性未调、衔勒不齐之故，然已只在康庄大道中，决不赚入傍蹊曲径矣。

> 区区因与说，我此间讲学，却只说个“必有事焉”，不说“勿忘勿助”。“必有事焉”者，只是时时去“集义”。若时时去用“必有事”的工夫，而或有时间断，此便是“忘”了，即须“勿忘”；时时去用“必有事”的工夫，而或有时欲速求效，此便是“助”了，即须“勿助”，其工夫全在“必有事焉”上用。“勿忘勿助”，只就其间提撕警觉而已。若是工夫原不间断，即不须更说“勿忘”；原不欲速求效，即不须更说“勿助”，此其工夫何等明白简易！何等洒脱自在！今却不去“必有事”上用工，而乃悬空守着一个“勿忘勿助”，此正如烧锅煮饭，锅内不曾渍水下米，而乃专去添柴放火，不知毕竟煮出个甚么物来！吾恐火候未及调停而锅已先破裂矣。近日一种专在“勿忘勿助”上用工者，其病正是如此。终日悬空去做个“勿忘”，又悬空去做个“勿助”，漭漭荡荡，全无实落下手处，究竟工夫只做得个沉空守寂，学成一个痴騃（si，去声）汉，才遇些子事来，即便牵滞纷扰，不复能经纶宰制。此皆有志之士，而乃使之劳苦缠缚，担阁一生，皆由学术误人之故，甚可悯矣！

必有事焉而勿忘勿助

> 盖尽心、知性、知天者，不必说存心、养性、事天，不必说殀（yao，阴平）寿不贰、修身以俟，而存心、养性与修身以俟之功已在其中矣；存心、养性、事天者，虽未到得尽心、知天的地位，然已是在那里做个求到尽心、知天的工夫，更不必说殀寿不贰、修身以俟，而殀寿不贰、修身以俟之功已在其中矣。**譬之行路，尽心、知天者，如年力壮健之人，既能奔走往来于数千百里之间者也；存心、事天者，如童稚之年，使之学习步趋于庭除之间者也；殀寿不贰、修身以俟者，如襁抱之孩，方使之扶墙傍壁，而渐学起立移步者也。**既已能奔走往来于数千里之间者，则不必更使之于庭除之间而学步趋，而步趋于庭除之间自无弗能矣；既已能步趋于庭除之间，则不必更使之扶墙傍壁而学起立移步，而起立移步自无弗能矣。然学起立移步，便是学步趋庭除之始；学步趋庭除，便是学奔走往来于数千里之基，固非有二事，但其工夫之难易则相去悬绝矣。**心也、性也、天也，一也，故及其知之、成功则一。**

> 凡授书，不在徒多，但贵精熟。量其资禀，能二百字者止可授以一百字，**常使精神力量有余，则无厌苦之患，而有自得之美**。讽诵之际，务令专心一志，口诵心惟，字字句句紬（chou，阴平）绎反复，抑扬其音节，宽虚其心意，久则义理浃洽、聪明日开矣。

> 先生曰：“耳、目、口、鼻、四肢，身也，非心安能视、听、言、动？心欲视、听、言、动，无耳、目、口、鼻、四肢亦不能。故无心则无身，无身则无心。**但指其充塞处言之谓之身，指其主宰处言之谓之心，指心之发动处谓之意，指意之灵明处谓之知，指意之涉着处谓之物，只是一件。**意未有悬空的，必着事物，故欲诚意，则随意所在某事而格之，去其人欲而归于天理，则良知之在此事者无蔽而得致矣。此便是诚意的功夫。”

>又问：“静坐用功，颇觉此心收敛。遇事又断了，旋起个念头，去事上省察；事过又寻旧功，还觉有内外，打不作一片。”
>
>先生曰：“此‘格物’之说未透。心何尝有内外？即如惟濬今在此讲论，又岂有一心在内照管？这听讲说时专敬，即是那静坐时心，功夫一贯，何须更起念头？**人须在事上磨炼做功夫乃有益。若只好静，遇事便乱，终无长进，那静时功夫，亦差似收敛而实放溺也。**”

> 问知行合一。先生曰：“此须识我立言宗旨。今人学问，只因知行分作两件，故有一念发动，虽是不善，然却未曾行，便不去禁止。**我今说个知行合一，正要人晓得一念发动处，便即是行了；发动处有不善，就将这不善的念克倒了。须要彻根彻底，不使那一念不善潜伏在胸中。**此是我立言宗旨。”

> 问“有所忿懥（zhi，去声）”一条。先生曰：“‘忿懥’几件，人心怎能无得？只是不可‘有［所］’耳。凡人忿懥，着了一分意思，便怒得过当，非‘廓然大公’之体了。故有所忿懥，便不得其正也。**如今于凡忿懥等件，只是个‘物来顺应’，不要着一分意思，便心体‘廓然大公’，得其本体之正了。**且如出外见人相斗，其不是的，我心亦怒。然虽怒，却此心廓然，不曾动些子气。如今怒人，亦得如此，方才是正。”

>黄勉叔问：“心无恶念时，此心空空荡荡的，不知亦须存个善念否？”
>
>先生曰：“既去恶念，便是善念，便复心之本体矣。**譬如日光被云来遮蔽，云去，光已复矣。若恶念既去，又要存个善念，即是日光之中添燃一灯。**”

>问：“近来用功，亦颇觉妄念不生，但腔子里黑窣窣的，不知如何打得光明？”
>
>先生曰：“初下手用功，如何腔子里便得光明？**譬如奔流浊水，才贮在缸里，初然虽定，也只是昏浊的；须俟澄定既久，自然渣滓尽去，复得清来。**汝只要在良知上用功；良知存久，黑窣窣自能光明矣。今便要责效，却是助长，不成功夫。”

> 先生曰：“**吾教人致良知、在格物上用功，却是有根本的学问，日长进一日，愈久愈觉精明。**世儒教人事事物物上去寻讨，却是无根本的学问，方其壮时，虽暂能外面修饰，不见有过；老则精神衰迈，终须放倒。譬如无根之树，移栽水边，虽暂时鲜好，终久要憔悴。”

> 又曰：“诸君功夫，最不可助长。上智绝少，学者无超入圣人之理。一起一伏、一进一退，自是功夫节次。不可以我前日用得功夫了，今却不济，便要矫强做出一个没破绽的模样，这便是助长，连前些子功夫都坏了。此非小过。譬如行路的人，遭一蹶跌，起来便走，不要欺人做那不曾跌倒的样子出来。**诸君只要常常怀个‘遁世无闷，不见是而无闷’之心，依此良知，忍耐做去，不管人非笑，不管人毁谤，不管人荣辱，任他功夫有进有退，我只是这致良知的主宰不息，久久自然有得力处，一切外事亦自能不动。**”又曰：“人若着实用功，随人毁谤，随人欺慢，处处得益，处处是进德之资；若不用功，只是魔也，终被累倒。”

>问：“《易》，朱子主卜筮，程《传》主理，何如？”
>
>先生曰：“卜筮是理，理亦是卜筮。天下之理孰有大于卜筮者乎？只为后世将卜筮专主在占卦上看了，所以看得卜筮似小艺。不知今之师友问答，博学、审问、慎思、明辨、笃行之类，皆是卜筮。**卜筮者，不过求决狐疑、神明吾心而已。《易》是问诸天。人有疑，自信不及，故以《易》问天，谓人心尚有所涉，惟天不容伪耳。**”

> 问道心、人心。先生曰：“‘率性之谓道’，便是道心；但着些人的意思在，便是人心。道心本是无声无臭，故曰‘微’；依着人心行去，便有许多不安稳处，故曰‘惟危’。”

> 刘君亮要在山中静坐。先生曰：“汝若以厌外物之心去求之静，是反养成一个骄惰之气了；汝若不厌外物，复于静处涵养，却好。”

>问“通乎昼夜之道而知”。
>
>先生曰：“良知原是知昼知夜的。”
>
>又问：“人睡熟时，良知亦不知了。”
>
>曰：“不知，何以一叫便应？”
>
>曰：“良知常知，如何有睡熟时？”
>
>曰：“向晦宴息，此亦造化常理。夜来天地混沌、形色俱泯，人亦耳目无所睹闻，众窍俱翕，此即良知收敛凝一时；天地既开、庶物露生，人亦耳目有所睹闻，众窍俱辟，此即良知妙用发生时。可见人心与天地一体，故‘上下与天地同流’。今人不会宴息，夜来不是昏睡，即是妄思魇寐。”
>
>曰：“睡时功夫如何用？”
>
>先生曰：“知昼即知夜矣。日间良知是顺应无滞的，夜间良知即是收敛凝一的，有梦即先兆。”

>或问：“释氏亦务养心，然要之不可以治天下，何也？”
>
>先生曰：“**吾儒养心未尝离却事物，只顺其天则自然，就是功夫。**释氏却要尽绝事物，把心看做幻相，渐入虚寂去了，与世间若无些子交涉，所以不可治天下。”

>先生游南镇。一友指岩中花树问曰：“天下无心外之物。如此花树，在深山中自开自落，于我心亦何相关？”
>
>先生曰：“**你未看此花时，此花与汝心同归于寂；你来看此花时，则此花颜色一时明白起来，便知此花不在你的心外。**”

> 问“夭寿不贰”。先生曰：“学问功夫，于一切声利、嗜好俱能脱落殆尽，尚有一种生死念头毫发挂带，便于全体有未融释处。人于生死念头，本从生身命根上带来，故不易去；若于此处见得破、透得过，此心全体方是流行无碍，方是尽性至命之学。”

>一友问功夫不切。先生曰：“学问功夫，我已曾一句道尽，如何今日转说转远，都不着根？”
>
>对曰：“致良知盖闻教矣，然亦须讲明。”
>先生曰：“既知致良知，又何可讲明？良知本是明白，实落用功便是；不肯用功，只在语言上转说转糊涂。”
>
>曰：“正求讲明致之之功。”
>
>先生曰：“此亦须你自家求，我亦无别法可道。昔有禅师，人来问法，只把麈（zhu，上声）尾提起。一日，其徒将其麈尾藏过，试他如何设法。禅师寻麈尾不见，又只空手提起。我这个良知，就是设法的麈尾。舍了这个，有何可提得？”
>
>少间，又一友请问功夫切要。先生旁顾曰：“我麈尾安在？”一时在坐者皆跃然。

麈尾，即拂尘

>问：“知譬日，欲譬云，云虽能蔽日，亦是天之一气合有的，欲亦莫非人心合有否？”
>
>先生曰：“喜、怒、哀、惧、爱、恶、欲，谓之七情。七者俱是人心合有的，但要认得良知明白。比如日光，亦不可指着方所，一隙通明，皆是日光所在。虽云雾四塞，太虚中色象可辨，亦是日光不灭处，不可以云能蔽日，教天不要生云。七情顺其自然之流行，皆是良知之用，不可分别善恶。但不可有所着，七情有着，俱谓之欲，俱为良知之蔽。然才有着时，良知亦自会觉，觉即蔽去，复其体矣。此处能勘得破，方是简易透彻功夫。”

>问：“‘乐是心之本体’，不知遇大故，于哀哭时，此乐还在否？”
>
>先生曰：“须是大哭一番了方乐，不哭便不乐矣；虽哭，此心安处即是乐也，本体未尝有动。”

>或问未发已发。
>
>先生曰：“只缘后儒将未发已发分说了，只得劈头说个无未发已发，使人自思得之。若说有个已发未发，听者依旧落在后儒见解。若真见得无未发已发，说个有未发已发，原不妨，原有个未发已发在。”
>
>问曰：“未发未尝不和，已发未尝不中。譬如钟声，未扣不可谓无，既扣不可谓有，毕竟有个扣与不扣，何如？”
>
>先生曰：“未扣时原是惊天动地，既扣时也只是寂天寞地。”

> **人一日间，古今世界都经过一番，只是人不见耳。夜气清明时，无视无听，无思无作，淡然平怀，就是羲皇世界；平旦时，神清气朗，雍雍穆穆，就是尧、舜世界；日中以前，礼仪交会，气象秩然，就是三代世界；日中以后，神气渐昏，往来杂扰，就是春秋、战国世界；渐渐昏夜，万物寝息，景象寂寥，就是人消物尽世界。学者信得良知过，不为气所乱，便常做个羲皇已上人。**

>薛尚谦、邹谦之、马子莘、王汝止侍坐。因叹先生自征宁藩已来，天下谤议益众。请各言其故。有言先生功业势位日隆，天下忌之者日众；有言先生之学日明，故为宋儒争是非者亦日博；有言先生自南都以后，同志信从者日众，而四方排阻者日益力。
>
>先生曰：“诸君之言，信皆有之。但吾一段自知处，诸君俱未道及耳。”
>
>诸友请问。先生曰：“我在南都已前，尚有些子乡愿的意思在。**我今信得这良知真是真非，信手行去，更不着些覆藏。我今才做得个狂者的胸次，使天下之人都说我行不掩言也罢。**”
>
>尚谦出曰：“信得此过，方是圣人的真血脉。”

>洪与黄正之、张叔谦、汝中丙戌会试归，为先生道：“途中讲学，有信有不信。”
>
>先生曰：“你们拿一个圣人去与人讲学，人见圣人来，都怕走了，如何讲得行！须做得个愚夫愚妇，方可与人讲学。”
>
>洪又言：“今日要见人品高下最易。”
>
>先生曰：“何以见之？”
>
>对曰：“先生譬如泰山在前，有不知仰者，须是无目人。”
>
>先生曰：“**泰山不如平地大，平地有何可见？**”
>
>先生一言翦（jian，上声）裁，剖破终年为外好高之病，在座者莫不悚惧。

>癸未春，邹谦之来越问学，居数日，先生送别于浮峰。
>
>是夕，与希渊诸友移舟宿延寿寺，秉烛夜坐。先生慨怅不已，曰：“**江涛烟柳，故人倏在百里外矣！**”

> **无善无恶是心之体，有善有恶是意之动，知善知恶是良知，为善去恶是格物。**

> 先生初归越时，朋友踪迹尚寥落，既后四方来游者日进。癸未年已后，环先生而居者比屋，如天妃、光相诸刹，每当一室，常合食者数十人，夜无卧处，更相就席，歌声彻昏旦。南镇、禹穴、阳明洞诸山远近寺刹，徙足所到，无非同志游寓所在。先生每临讲座，前后左右环坐而听者，常不下数百人。送往迎来，月无虚日，至有在侍更岁，不能遍记其姓名者。每临别，先生常叹曰：“**君等虽别，不出在天地间，苟同此志，吾亦可以忘形似矣。**”诸生每听讲，出门未尝不跳跃称快。尝闻之同门先辈曰：“南都以前，朋友从游者虽众，未有如在越之盛者。”此虽讲学日久，孚信渐博，要亦先生之学日进，感召之机申变无方，亦自有不同也。

> 先生曰：“众人只说‘格物’要依晦翁，何曾把他的说去用！我着实曾用来。初年与钱友同论做圣贤要格天下之物，如今安得这等大的力量？因指亭前竹子令去格看。钱子早夜去穷格竹子的道理，竭其心思，至于三日，便致劳神成疾。当初说他这是精力不足，某因自去穷格，早夜不得其理，到七日，亦以劳思致疾。遂相与叹圣贤是做不得的，无他大力量去格物了。及在夷中三年，颇见得此意思，乃知天下之物本无可格者。其格物之功，只在身心上做，决然以圣人为人人可到，便自有担当了。这里意思，却要说与诸公知道。”

>问：“声色、货利，恐良知亦不能无。”
>
>先生曰：“固然。**但初学用功，却须扫除荡涤，勿使留积，则适然来遇，始不为累，自然顺而应之。**良知只在声色、货利上用工，能致得良知精精明明，毫发无蔽，则声色、货利之交，无非天则流行矣。”

>一友举“佛家以手指显出，问曰：‘众曾见否？’众曰：‘见之。’复以手指入袖，问曰：‘众还见否？’众曰：‘不见。’佛说还未见性。此义未明。”
>
>先生曰：“手指有见、有不见，尔之见性常在。人之心神只在有睹有闻上驰骛，不在不睹不闻上着实用功。**盖不睹不闻是良知本体，戒慎恐惧是致良知的工夫。学者时时刻刻常睹其所不睹、常闻其所不闻，工夫方有个实落处。久久成熟后，则不须着力、不待防检，而真性自不息矣，岂以在外者之闻见为累哉？**”

>问：“先儒谓‘鸢飞鱼跃与必有事焉，同一活泼泼地’。”
>
>先生曰：“亦是。**天地间活泼泼地，无非此理，便是吾良知的流行不息；致良知便是‘必有事’的工夫。此理非惟不可离，实亦不得而离也。**无往而非道，无往而非工夫。”

> 先生尝语学者曰：“心体上着不得一念留滞，就如眼着不得些子尘沙。些子能得几多？满眼便昏天黑地了。”又曰：“这一念不但是私念，便好的念头亦着不得些子，如眼中放些金玉屑，眼亦开不得了。”

>问：“人心与物同体，如吾身原是血气流通的，所以谓之同体；若于人便异体了，禽兽、草木益远矣，而何谓之同体？”
>
>先生曰：“你只在感应之几上看，岂但禽兽、草木，虽天地也与我同体的，鬼神也与我同体的。”
>
>请问。
>
>先生曰：“你看这个天地中间，甚么是天地的心？”
>
>对曰：“尝闻人是天地的心。”
>
>曰：“人又甚么教做心？”
>
>对曰：“只是一个灵明。”
>
>“可知充天塞地中间，只有这个灵明。人只为形体自间隔了。**我的灵明，便是天地、鬼神的主宰。天没有我的灵明，谁去仰他高？地没有我的灵明，谁去俯他深？鬼神没有我的灵明，谁去辩他吉凶、灾祥？天地、鬼神、万物离却我的灵明，便没有天地、鬼神、万物了；我的灵明离却天地、鬼神、万物，亦没有我的灵明。如此，便是一气流通的，如何与他间隔得？**”
>
>又问：“天地、鬼神、万物，千古见在，何没了我的灵明，便俱无了？”
>
>曰：“**今看死的人，他这些精灵游散了，他的天地万物尚在何处？**”



## 《中庸》

> 百世以俟圣人而不惑

百世之后，圣人复起，也不会对这种学说表示疑惑

> **君子素其位而行，不愿乎其外**。素富贵，行乎富贵；素贫贱，行乎贫贱；素夷狄，行乎夷狄；素患难，行乎患难，君子无入而不自得焉。

素，现在。夷狄，古代泛称我国东方各族为夷，北方各族为狄。后多用夷狄来泛称异族人

君子只是在其现在的位置上做其应该做的事，而没有慕外之心。现在身处富贵，就做身处富贵时应做的事；现在身处贫贱，就做身处贫贱时应做的事；现在身处异族，就做身处异族时应做的事；现在身处患难，就做身处患难时应做的事，因此君子无往而不自得。

> **喜怒哀乐之未发，谓之中；发而皆中节，谓之和。**

喜怒哀乐还没有显现出来，就称之为中；已经显现出来而又都符合节度，就称之为和。

> 然三子之才，各**卓然成章**，非若世之空言无实者，故夫子亦皆许之。

孔门言志：子路、曾皙、冉有、公西华侍坐

> 唯天下至诚，为能尽其性；能尽其性，则能尽人之性；能尽人之性，则能尽物之性；能尽物之性，则可以赞天地之化育；**可以赞天地之化育，则可以与天地参矣**。

> **故为政在人，取人以身，修身以道，修道以仁**。

> **故君子尊德性而道问学，致广大而尽精微，极高明而道中庸**。

> **至诚之道，可以前知**。国家将兴，必有祯祥；国家将亡，必有妖孽；见乎蓍（shi，阴平）龟，动乎四体。祸福将至：善，必先知之；不善，必先知之。故**至诚如神**。

> 故君子语大，天下莫能载焉；语小，天下莫能破焉。

> 子曰：“舜其大知也与！舜好问而好察迩言，隐恶而扬善，执其两端，用其中于民，其斯以为舜乎！”

> **或生而知之，或学而知之，或困而知之，及其知之，一也；或安而行之，或利而行之，或勉强而行之，及其成功，一也。**

生知安行 学知利行 困知勉行

> 道也者，不可须臾离也，可离非道也。是故君子戒慎乎其所不睹，恐惧乎其所不闻。

不睹不闻 戒慎恐惧

> 郊社之礼，所以事上帝也；宗庙之礼，所以祀乎其先也。明乎郊社之礼、禘（di，去声）尝之义，**治国其如示诸掌乎**。



## 《周易》

### 系辞上传

> 《易》无思也，无为也，**寂然不动，感而遂通天下之故**。

故，事也。《易》虽然既无所思，亦无所为，寂然不动，但是根据阴阳的感应，就能会通天下万事。

> **神而明之，则存乎其人**。

要使它神奇而又显明，则取决于作此事的人

> 范围天地之化而不过，曲成万物而不遗，通乎昼夜之道而知，故神无方而易无体。

### 文言

> 遯（dun，去声）世而无闷，不见是而无闷。

遯，即遁，隐避

乐天知命

>初九曰“潜龙勿用”，何谓也？
>
>子曰：“龙德而隐者也。**不易乎世，不成乎名；遁世而无闷，不见是而无闷；乐则行之，忧则违之；确乎其不可拔，潜龙也。**”

> 夫大人者，与天地合其德，与日月合其明，与四时合其序，与鬼神合其吉凶。

合，犹言同。

### 随卦·象传

> 泽中有雷，随，君子以向晦入宴息。

在天色向晚时入室休息。

### 系辞下传

> 其为道也屡迁，变动不居，周流六虚，上下无常，刚柔相易，不可为典要，惟变所适。

六虚，指六爻之位。



## 《尚书》

### 大禹谟

> 人心惟危 道心惟微
>
> 惟精惟一 允执厥中

### 尧典

> 克明俊德，以亲九族；九族既睦，平章百姓；百姓昭明，协和万邦，黎民于变时雍

尧能明其大德，用以亲睦九族；九族得以亲睦之后，则去辨明百官；百官得以辨明之后，又去调和天下万邦，天下民众也因此都变得和睦

### 洪范

> 无偏无陂（bi，去声），遵王之义；无有作好（hao，去声），遵王之道；无有作恶（wu，去声），遵王之路；**无偏无党，王道荡荡；无党无偏，王道平（pian，阳平）平**；无反无侧，王道正直。会其有极，归其有极。

偏，不中；陂（bì），不平。好（hào），偏好；恶（wù），厌恶。

党，阿党、不公。荡荡，广大、广远；平平（pián pián），治理有序。极，中正、中道。

### 舜典

> 诗言志，歌永言，声依永，律和声。

诗句是表达心志的，歌曲是唱咏诗句的，声调是依据唱咏而选定的，音律则是要和谐声调的。



## 《大学》

> 大学之道，在明明德，在亲民，在止于至善

大学的原则，在于彰显人的完美德性，在于爱护百姓，在于达到至善的境界

> **知止而后有定**，定而后能静，静而后能安，安而后能虑，虑而后能得。

懂得止于至善，而后志有定向



## 《孟子》

### 告子上

> 告子曰：“食色，性也。仁，内也，非外也；义，外也，非内也。”

> 孔子曰：“‘**操则存，舍则亡；出入无时，莫知其乡。**’惟心之谓与？“

孔子说：“操持则能保存，舍弃则会放失；出入没有定时，没人知其居所。”这说的是人心吧？

### 尽心上

> 孟子曰：“尽其心者，知其性也。知其性，则知天矣。存其心，养其性，所以事天也。夭寿不贰，修身以俟之，所以立命也。”

孟子说：“能充分扩充自己善良的本心，就能懂得人的本性；能懂得人的本性，就能懂得天命。保存自己的本心，涵养自己的本性，就是侍奉上天的方式。不论短命还是长寿，我都没有二心、不生疑心，只是修养身心以等待死亡的到来，就是立命的方式。“

> 孟子曰：“**待文王而后兴者，凡民也；若夫豪杰之士，虽无文王犹兴**。”

> 夫君子所过者化，所存者神，上下与天地同流，岂曰小补之哉？

### 尽心下

> **充实之谓美，充实而有光辉之谓大，大而化之之谓圣，圣而不可知之之谓神**

> 孟子曰：“贤者以其昭昭，使人昭昭；今以其昏昏，使人昭昭。”

### 离娄下

> **周公思兼三王，以施四事。其有不合者，仰而思之，夜以继日；幸而得之，坐以待旦。**

周公想要兼学夏商周三代的君王，以施行禹汤文武的事业。其中有不合时势的，则仰头思考，夜以继日；有幸思考明白，则坐等天亮，立刻实施。

> 文王视民如伤，**望道而未之见**

周文王追求圣贤之道犹如尚未见到一样，毫不自满

> 孟子曰：“**原泉混混，不舍昼夜，盈科而后进，放乎四海**。有本者如是，是之取尔。苟为无本，七八月之间雨集，沟浍（kuai，去声）皆盈；其涸也，可立而待也。”

盈科而进，意为水注满低洼之处而后继续向前奔流。科，坎也。

> **是故君子有终身之忧，无一朝之患也**。

### 公孙丑上

> “敢问何谓浩然之气？”
>
> 曰：“难言也。其为气也，至大至刚，以直养而无害，则塞于天地之间。其为气也，配义与道；无是，馁也。是集义所生者，非义袭而取之也。行有不慊于心，则馁矣。我故曰，告子未尝知义，以其外之也。**必有事焉而勿正，心勿忘，勿助长也**。”



## 《礼记》

### 祭义

> 孝子之有深爱者，必有和气；有和气者，必有愉色；有愉色者，必有婉容

对父母有着深深爱意的孝子，一定会有温和的态度；对父母有温和态度的人，一定会有愉悦的神情；对父母有愉悦神情的人，一定会有和顺的容色

> 曾子曰：“夫孝，**置之而塞乎天地，溥（pu，上声）之而横乎四海，施诸后世而无朝夕，推而放诸东海而准，推而放诸西海而准，推而放诸南海而准，推而放诸北海而准**。《诗》云‘自西自东，自南自北，无思不服’，此之谓也。”

放之四海而皆准

### 曲礼上

> 凡为人子之礼，冬温而夏凊（qing，去声），昏定而晨省

凊（qìnɡ），清凉；冰冷

凡是作为儿女的礼节，冬天要使父母温暖，夏天要使父母清凉；傍晚要为父母铺好枕席，早晨要向父母请安



## 《论语》

### 里仁

> 子曰：“参乎，**吾道一以贯之**。”
>
> 曾子曰：“唯。”
>
> 子出，门人问曰：“何谓也?”
>
> 曾子曰：“夫子之道，忠恕而已矣。”

> 子曰：“**君子之于天下也，无适也，无莫也，义之与比。**”

朱熹注云，“适，专主也，《春秋传》曰‘吾谁适从’是也。莫，不肯也。比，从也”。其大意为：孔子说：“君子对于天下的事情，没有一定要做的，也没有绝对不能做的，关键在于所做的要符合道义。”

### 子罕

> 颜渊喟然叹曰：“**仰之弥高，钻之弥坚；瞻之在前，忽焉在后。夫子循循然善诱人，博我以文，约我以礼。**欲罢不能，既竭吾才，如有所立卓尔，虽欲从之，末由也已。”

> 子曰：“**后生可畏，焉知来者之不如今也？**四十、五十而无闻焉，斯亦不足畏也已。”

> 子曰：“吾有知乎哉？无知也。有鄙夫问于我，空空如也，我叩其两端而竭焉。”

### 阳货

>子曰：“唯上知与下愚不移。”

### 学而

> 曾子曰：“吾日三省吾身：为人谋而不忠乎？与朋友交而不信乎？传不习乎？”

### 雍也

> 哀公问：“弟子孰为好学？”
>
> 孔子对曰：“有颜回者好学，**不迁怒，不贰过**。不幸短命死矣！今也则亡，未闻好学者也。”

> 子曰：“中人以上，可以语上也；中人以下，不可以语上也。”

中人，中等智力水平的人。语上，与他人讲说高深的学问。

### 宪问

> 子曰：“不逆诈，不億不信，抑亦先觉者，是贤乎！”

既不逆料别人欺骗自己，又不臆测别人怀疑自己，然而却能预先发觉，这样的人应该是贤者吧！

### 子张

> 叔孙武叔毁仲尼。
>
> 子贡曰：“无以为也，仲尼不可毁也。他人之贤者，丘陵也，犹可踰（yu，阳平）也；仲尼，日月也，无得而踰焉。人虽欲自绝，其何伤于日月乎？多见其不知量也！”

### 卫灵公

> 知及之，仁不能守之。

你的才智足以得到它，但是你的仁德不足以保持他。



## 《诗经》

### 大雅·板

> 昊天曰旦，及尔游衍

经行，佛教徒将为养身体消食滞，来回往返于一定之地，称为经行。

游衍经行：游衍，指纵意游乐

> 我言维服，勿以为笑。先民有言，询于刍荛（rao，阳平）。

刍荛：割草打柴的人，借指普通百姓

### 周颂·维天之命

> **维天之命，於（wu，阴平，叹词）穆不已**。於乎不显，文王之德之纯。

### 大雅·旱麓（lu，去声）

> 鸢飞戾天，鱼跃于渊。



## 《庄子》

### 秋水

> 惠子相梁，庄子往见之。或谓惠子曰：“庄子来，欲代子相。”于是惠子恐，搜于国中三日三夜。庄子往见之，曰：“南方有鸟，其名为鹓（yuan，阴平）雏，子知之乎？夫鹓雏，发于南海而飞于北海，非梧桐不止，非练实不食，非醴（li，上声）泉不饮。于是鸱（chi，阴平）得腐鼠，鹓雏过之，仰而视之曰：‘吓！’今子欲以子之梁国而吓我耶？“



## 《春秋左传》

> 太上有立德，其次有立功，其次有立言，虽久不废，此之谓不朽。



## 朱熹

### 《孟子集注》

> 子夏笃信圣人，曾子反求诸己

子夏，姓卜，名商；曾子，名参，字子舆。均为孔子弟子

### 《大学或问》

> 人之一心，湛然虚明，**如鉴之空、如衡之平**。

鉴，明镜；衡，杆秤。



## 《史记》

### 孔子世家

> 孔子在位听讼，文辞有可与人共者，弗独有也。至于为《春秋》，**笔则笔，削（xue，阴平）则削**，子夏之徒不能赞一辞。



## 韩愈《送王秀才序》

断港绝河，犹言“断港绝潢（huang，阳平）”

> 学者必慎其所道，道于杨墨老庄佛之学，而欲之圣人之道，犹**航断港绝潢以望之于海**也。故求观圣人之道，必自孟子始。



## 程颐（伊川先生）

### 《河南程氏遗书》

> 冲漠无朕，而万象森然已具

当事物还是隐微虚寂、没有征兆的时候，事物之理就已经森然具备。

### 《答横渠张子厚先生书》

> **故君子之学，莫若廓然而大公、物来而顺应**。

廓然大公 物来顺应

> 圣人情顺万事而无情

### 《易传序》

> 至微者理也，至著者象也。体用一源，显微无间。



## 李鼎祚《周易集解》

引崔憬云

> 潜，隐也。**龙下隐地，潜德不彰，是以君子韬光待时，未成其行，故曰勿用。**

初九，巨龙尚在潜伏之中，君子暂时不要施展才用，而应该韬光待时。



## 杜甫《题李尊师松树障子歌》

> 老夫生平好奇古 对此兴与精灵聚
>
> 已知仙客意相亲 **更觉良工心独苦**



## 邵雍《观物内篇》

元、会、运、世、年，古人用以纪年之语。

一元为十二会，一会为三十运，一运为十二世，一世为三十年。故十二万九千六百年为一元。



## 普济《五灯会元》卷十四

> 瑞州洞山微禅师，上堂：“**日暖风和柳眼青，冰消鱼跃浪花生。当锋妙得空王印，半夜昆仑戴雪行。**”
>
> 僧问：“如何是默默相应底事？”
>
> 师曰：“哑子吃苦瓜。”



## 张载《正蒙·有德篇》

> 言有教，动有法；昼有为，宵有得；息有养，瞬有存。

瞬息皆有存养



## 元代宗宝改编本《六祖大师法宝坛经·机缘品第七》

> 心从法华转，非是转法华。



## 邵雍（宋）《伊川击壤集·追和王常侍登郡楼望山》

四贤当日此盘恒，千百年人尚寻颜。

**天下有名难避世，胸中无物漫居山。**

事观今古兴亡后，道在君臣进退间。

若蕴奇才必奇用，不然须负一生闲。

