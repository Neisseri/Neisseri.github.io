---
layout: post
title: 资治通鉴·汉纪二·太宗孝文皇帝至孝景皇帝
date: 2024-08-03 20:54:00 +0800
category: 历史传记
thumbnail: /img/汉高帝十二年郡国.png
icon: note
---

* content
{:toc}

# 资治通鉴·汉纪二·太宗孝文皇帝至孝景皇帝

【宋】司马光



经纬天地曰文。道德博厚曰文。勤学好问曰文。慈惠爱民曰文。愍民惠礼曰文。锡民爵位曰文。

由义而济曰景。布义行刚曰景。耆意大虑曰景。



## 卷第十三·汉纪五

起阏（yan，阴平）逢摄提格（公元前187年），尽昭阳大渊献（公元前178年），凡十年。 

### 高皇后

### 太宗孝文皇帝上

#### 元年（壬戌，公元前179年）

> **陈平谢病。上问之，平曰：“高祖时，勃功不如臣，及诛诸吕，臣功亦不如勃，愿以右丞相让勃。”**十一月辛巳，上徙平为左丞相，太尉勃为右丞相，大将军灌婴为太尉。诸吕所夺齐、楚故地，皆复与之。
>
> 论诛诸吕功，右丞相勃以下益户、赐金各有差。绛侯朝罢趋出，意得甚。上礼之恭，常目送之。郎中安陵袁盎谏曰：“诸吕悖逆，大臣相与共诛之。是时丞相为太尉，本兵柄，适会其成功。今丞相如有骄主色，陛下谦让。臣主失礼，窃为陛下弗取也！”后朝，上益庄，丞相益畏。

> 三月，立太子母窦氏为皇后。皇后，清河观津人。有弟广国，字少君，幼为人所略卖，传十余家，闻窦后立，乃上书自陈。召见，验问，得实，乃厚赐田宅、金钱，与兄长君家于长安。绛侯、灌将军等曰：“**吾属不死，命乃且悬此两人。两人所出微，不可不为择师傅、宾客；又复效吕氏，大事也！**”于是乃选士之有节行者与居。窦长君、少君由此为退让君子，不敢以尊贵骄人。

> 帝益明习国家事。**朝而问右丞相勃曰：“天下一岁决狱几何？”勃谢不知。又问：“一岁钱谷入几何？”勃又谢不知，惶愧，汗出沾背。**上问左丞相平。平曰：“有主者。”上曰：“主者谓谁？”曰：“陛下即问决狱，责廷尉；问钱谷，责治粟内史。”上曰：“苟各有主者，而君所主者何事也？”平谢曰：“陛下不知其驽（nu，阳平）下，使待罪宰相。**宰相者，上佐天子，理阴阳，顺四时；下遂万物之宜；外镇抚四夷诸侯；内亲附百姓，使卿大夫各得任其职焉。**”帝乃称善。右丞相大惭，出而让陈平曰：“君独不素教我对！”陈平笑曰：“君居其位，不知其任邪？且陛下即问长安中盗贼数，君欲强对邪？”于是绛侯自知其能不如平远矣。居顷之，人或说勃曰：“君既诛诸吕，立代王，威震天下。**而君受厚赏，处尊位，久之，即祸及身矣。**”勃亦自危，乃谢病，请归相印，上许之。秋八月辛未，右丞相勃免，左丞相平专为丞相。

#### 二年（癸亥，公元前178年）

颍阴侯骑从贾山：

>“昔者周盖千八百国，以九州之民养千八百国之君，君有余财，民有余力，而颂声作。秦皇帝以千八百国之民自养，力罢不能胜其役，财尽不能胜其求。一君之身耳，所自养者驰骋弋猎之娱，天下弗能供也。秦皇帝计其功德，度其后嗣世世无穷；然身死才数月耳，天下四面而攻之，宗庙灭绝矣。**秦皇帝居灭绝之中而不自知者，何也？天下莫敢告也。其所以莫敢告者，何也？亡养老之义，亡辅弼之臣，退诽谤之人，杀直谏之士。是以道谀、偷合苟容，比其德则贤于尧、舜，课其功则贤于汤、武，天下已溃而莫之告也。**今陛下使天下举贤良方正之士，天下皆欣欣焉曰：‘**将兴尧舜之道、三王之功矣。**’天下之士，莫不精白以承休德。今方正之士皆在朝廷矣；又选其贤者，使为常侍、诸吏，与之驰驱射猎，一日再三出。臣恐朝廷之解弛，百官之堕于事也。陛下即位，亲自勉以厚天下，节用爱民，平狱缓刑；天下莫不说喜。臣闻山东吏布诏令，民虽老羸癃（long，阳平）疾，扶杖而往听之，愿少须臾毋死，思见德化之成也。今功业方就，名闻方昭，四方向风而从；豪俊之臣，方正之士，直与之日日射猎，击兔、伐狐，以伤大业，绝天下之望，臣窃悼之。古者大臣不得与宴游，使皆务其方而高其节，则群臣莫敢不正身修行，尽心以称大礼。夫士，修之于家而坏之于天子之廷，臣窃愍之。**陛下与众臣宴游，与大臣、方正朝廷论议，游不失乐，朝不失礼，轨事之大者也。**”上嘉纳其言。

> 上每朝，郎、从官上书疏，未尝不止辇受其言。言不可用置之，言可用采之，未尝不称善。帝从霸陵上欲西驰下峻阪。中郎将袁盎骑，并车揽辔。上曰：“将军怯邪？”盎曰：“臣闻‘**千金之子，坐不垂堂**’。**圣主不乘危，不徼（同“侥”）幸。**今陛下骋六飞驰下峻山，有如马惊车败，陛下纵自轻，奈高庙、太后何！”上乃止。上所幸慎夫人，在禁中常与皇后同席坐。及坐郎署，袁盎引却慎夫人坐。慎夫人怒，不肯坐；上亦怒，起，入禁中。盎因前说曰：“臣闻‘尊卑有序，则上下和’。今陛下既已立后，慎夫人乃妾。妾、主岂可与同坐哉！**且陛下幸之，即厚赐之。陛下所以为慎夫人，适所以祸之也。陛下独不见‘人彘’乎！**”于是上乃说，召语慎夫人。慎夫人赐盎金五十斤。

## 卷第十四·汉纪六

起阏逢困敦（公元前177年），尽重光协洽（公元前170年），凡八年。 

### 太宗孝文皇帝中

#### 前三年（甲子，公元前177年）

> 释之从行，登虎圈，上问上林尉诸禽兽簿。十余问，尉左右视，尽不能对。虎圈啬（se，去声）夫从旁代尉对。上所问禽兽簿甚悉，欲以观其能；口对响应，无穷者。帝曰：“吏不当若是邪！尉无赖！”乃诏释之拜啬夫为上林令。释之久之前，曰：“陛下以绛侯周勃何如人也？”上曰：“长者也。”又复问：“东阳侯张相如何如人也？”上复曰：“长者。”释之曰：“夫绛侯、东阳侯称为长者，此两人言事曾不能出口，岂效此啬夫喋喋利口捷给（ji，上声）哉！且秦以任刀笔之吏，争以亟疾苛察相高。其敝，徒文具而无实，不闻其过，陵迟至于土崩。今陛下以啬夫口辩而超迁之，臣恐天下随风而靡，争为口辩而无其实。**夫下之化上，疾于景（同“影”）响，举错不可不审也。**”帝曰：“善！”乃不拜啬夫。上就车，诏释之参乘。徐行，问释之秦之敝，具以质言。至宫，上拜释之为公车令。

这里翻译得很好：在下位的被在上位的感化，快过**影随身和响应声**，君主的行为不能不慎重啊！

> 从行至霸陵，上谓群臣曰：“嗟乎！以北山石为椁（guo，上声），用纻（zhu，去声）絮斮（同”斫“，zhuo，阳平）陈漆其间，岂可动哉！”左右皆曰：“善！”释之曰：“**使其中有可欲者，虽锢南山犹有隙；使其中无可欲者，虽无石椁，又何戚焉！**”帝称善。
>
> 是岁，释之为廷尉。上行出中渭桥，有一人从桥下走，乘舆马惊。于是使骑捕之，属廷尉。释之奏当：“此人犯跸（bi，去声），当罚金。”上怒曰：“此人亲惊吾马，马赖和柔，令他马，固不败伤我乎！而廷尉乃当之罚金。”释之曰：“**法者，天下公共也。今          法如是，更重之，是法不信于民也。且方其时，上使使诛之则已。今已下廷尉。廷尉，天下之平也，一倾，天下用法皆为之轻重，民安所错其手足！**唯陛下察之。”上良久曰：“廷尉当是也。”
>
> 其后人有盗高庙坐前玉环，得；帝怒，下廷尉治。释之按“盗宗庙服御物者”为奏当弃市。上大怒曰：“人无道，乃盗先帝器！吾属廷尉者，欲致之族；而君以法奏之。非吾所以共承宗庙意也。”释之免冠顿首谢曰：“**法如是，足也。且罪等，然以逆顺为差。今盗宗庙器而族之，有如万分一，假令愚民取长陵一抔（pou，阳平）土，陛下且何以加其法乎？**”帝乃白太后许之。

#### 四年（乙丑，公元前176年）

>上召河东守季布，欲以为御史大夫。有言其勇、使酒、难近者；至，留邸一月，见罢。季布因进曰：“臣无功窃宠，待罪河东，陛下无故召臣，此人必有以臣欺陛下者。今臣至，无所受事，罢去，此人必有毁臣者。**夫陛下以一人之誉而召臣，以一人之毁而去臣，臣恐天下有识闻之，有以窥陛下之浅深也！**”上默然，惭，良久曰：“河东，吾股肱郡，故特召君耳。”
>
>上议以贾谊任公卿之位。大臣多短之曰：“**洛阳之人，年少初学，专欲擅权，纷乱诸事。**”于是天子后亦疏之，不用其议，以为长沙王太傅。
>
>绛侯周勃既就国，每河东守、尉行县至绛，勃自畏恐诛，常被甲，令家人持兵以见之。其后人有上书告勃欲反，下廷尉。廷尉逮捕勃，治之。勃恐，不知置辞。吏稍侵辱之。勃以千金与狱吏，吏乃书牍背示之曰：“以公主为证。”公主者，帝女也，勃太子胜之尚之。薄太后亦以为勃无反事。帝朝太后，太后以冒絮提帝曰：“绛侯始诛诸吕，绾（wan，上声）皇帝玺，将兵于北军，不以此时反，今居一小县，顾欲反邪？”帝既见绛侯狱辞，乃谢曰：“吏方验而出之。”于是使使持节赦绛侯，复爵邑。绛侯既出，曰：“**吾尝将百万军，然安知狱吏之贵乎！**”

#### 五年（丙寅，公元前175年）

>初，秦用半两钱，高祖嫌其重，难用，更铸荚钱。于是物价腾踊，米至石万钱。夏四月，更造四铢钱，除盗铸钱令，使民得自铸。
>
>贾谊谏曰：“法使天下公得雇租铸铜、锡为钱，敢杂以铅、铁为他巧者，其罪黥。**然铸钱之情，非殽（通“淆”）杂为巧，则不可得赢；而殽之甚微，为利其厚。夫事有召祸而法有起奸；今令细民人操造币之势，各隐屏而铸作，因欲禁其厚利微奸，虽黥罪日报，其势不止。**乃者，民人抵罪多者一县百数，及吏之所疑搒（peng，阳平）笞奔走者甚众。夫悬法以诱民，使入陷阱，孰多于此！又民用钱，郡县不同：或用轻钱，百加若干；或用重钱，平称不受。法钱不立，吏急而一之乎？则大为烦苛而力不能胜；纵而弗呵乎？则市肆异用，钱文大乱。苟非其术，何向而可哉！今农事弃捐而采铜者日蕃，释其耒耨（nou，去声），冶镕炊炭；奸钱日多，五谷不为多。**善人怵（chu，去声）而为奸邪，愿民陷而之刑戮；刑戮将甚不详，奈何而忽！**国知患此，吏议必曰‘禁之’。**禁之不得其术，其伤必大。令禁铸钱，则钱必重；重则其利深，盗铸如云而起，弃市之罪又不足以禁矣。**奸数不胜而法禁数溃，铜使之然也。铜布于天下，其为祸博矣，故不如收之。”贾山亦上书谏，以为：“**钱者，亡用器也，而可以易富贵。富贵者，人主之操柄也；令民为之，是与人主共操柄，不可长也。**”上不听。

#### 六年（丁卯，公元前174年）

> 淮南厉王长自作法令行于其国，逐汉所置吏，请自置相、二千石；帝曲意从之。又擅刑杀不辜及爵人至关内侯；数上书不逊顺。帝重自切责之，乃令薄昭与书风谕之，引管、蔡及代顷王、济北王兴居以为儆（jing，上声）戒。
>
> 王不说，令大夫但、士伍开章等七十人与棘蒲侯柴武太子奇谋以辇车四十乘反谷口；令人使闽越、匈奴。事觉，有司治之。使使召淮南王。王至长安，丞相张苍、典客冯敬行御史大夫事，与宗正、廷尉奏：“长罪当弃市。”制曰：“其赦长死罪，废，勿王；徙处蜀郡严道邛邮。”尽诛所与谋者。载长以辎车，令县以次传之。
>
> **袁盎谏曰：“上素骄淮南王，弗为置严傅、相，以故致此。淮南王为人刚，今暴摧折之，臣恐卒逢雾露病死，陛下有杀弟之名，奈何？”上曰：“吾特苦之耳，今复之。”**
>
> 淮南王果愤恚（hui，去声）不食死。县传至雍，雍令发封，以死闻。上哭甚悲，谓袁盎曰：“吾不听公言，卒亡淮南王！今为奈何？”盎曰：“独斩丞相、御史以谢天下乃可。”上即令丞相、御史逮考诸县传送淮南王不发封馈侍者，皆弃市；以列侯葬淮南王于雍，置守冢三十户。

引弓之民

贾谊雄文，文帝时已言及推恩令之策，强干弱枝是也。

> 梁太傅贾谊上疏曰：“**臣窃惟今之事势，可为痛哭者一，可为流涕者二，可为长太息者六**；若其他背理而伤道者，难遍以疏举。进言者皆曰：‘天下已安已治矣。’臣独以为未也。曰安且治者，非愚则谀，皆非事实知治乱之体者也。**夫抱火厝（cuo，去声）之积薪之下而寝其上，火未及然，因谓之安；方今之势，何以异此！**陛下何不一令臣得孰数之于前，因陈治安之策，试详择焉！
>
> “使为治，劳志虑，苦身体，乏钟、鼓之乐，勿为可也。乐与今同，而加之诸侯轨道，兵革不动，匈奴宾服，百姓素朴，生为明帝，没为明神，名誉之美垂于无穷，使顾成之庙称为太宗，上配太祖，与汉亡极，立经陈纪，为万世法。虽有愚幼、不肖之嗣，犹得蒙业而安。以陛下之明达，因使少知治体者得佐下风，致此非难也。
>
> “夫树国固必相疑之势，下数被其殃，上数爽其忧，甚非所以安上而全下也。今或亲弟谋为东帝，亲兄之子西向而击，今吴又见告矣。天子春秋鼎盛，行义未过，德泽有加焉，犹尚如是；况莫大诸侯，权力且十此者虖（hu，阴平）！
>
> “然而天下少安，何也？大国之王幼弱未壮，汉之所置傅、相方握其事。数年之后，诸侯之王大抵皆冠，血气方刚；汉之傅、相称病而赐罢，彼自丞、尉以上遍置私人。如此，有异淮南、济北之为邪？此时而欲为治安，虽尧、舜不治。
>
> “黄帝曰：‘**日中必熭（wei，去声），操刀必割！**’今令此道顺而全安甚易，不肯蚤为，已乃堕骨肉之属而抗刭之，岂有异秦之季世虖！其异姓负强而动者，汉已幸而胜之矣，又不易其所以然；同姓袭是迹而动，既有征矣，其势尽又复然。殃祸之变，未知所移，明帝处之尚不能以安，后世将如之何！
>
> “**臣窃迹前事，大抵强者先反。长沙乃二万五千户耳，功少而最完，势疏而最忠。非独性异人也，亦形势然也。**曩令樊、郦、绛、灌据数十城而王，今虽以残亡可也；令信、越之伦列为彻侯而居，虽至今存可也。然则天下之大计可知已：欲诸王之皆忠附，则莫若令如长沙王；欲臣子勿菹（zu，阴平）醢（hai，上声），则莫若令如樊、郦等；**欲天下之治安，莫若众建诸侯而少其力。**力少则易使以义，国小则亡邪心。令海内之势，如身之使臂，臂之使指，莫不制从，诸侯之君不敢有异心，辐凑并进而归命天子。割地定制，令齐、赵、楚各为若干国，使悼惠王、幽王、元王之子孙毕以次各受祖之分地，地尽而止；其分地众而子孙少者，建以为国，空而置之，须其子孙生者举使君之；一寸之地，一人之众，天子亡所利焉，诚以定治而已。**如此，则卧赤子天下之上而安，植遗腹，朝委裘，而天下不乱；当时大治，后世诵圣。**陛下谁惮而久不为此！
>
> “天下之势方病大瘇（zhong，上声），一胫（jing，去声）之大几如要（同“腰”），一指之大几如股，平居不可屈伸，一二指慉（chu，去声），身虑无聊。失今不治，必为锢疾，后虽有扁鹊，不能为已。病非徒瘇也，又苦盭（li，去声）。元王之子，帝之从弟也；今之王者，从弟之子也。惠王之子，亲兄子也，今之王者，兄子之子也。**亲者或亡分地以安天下，疏者或制大权以逼天子。**臣故曰非徒病瘇也，又苦盭。可痛哭者，此病是也。
>
> “天下之势方倒悬。凡天子者，天下之首。何也？上也。蛮夷者，天下之足。何也？下也。今匈奴嫚（man，去声）侮侵掠，至不敬也；而汉岁致金絮采缯（zeng，阴平）以奉之。足反居上，首顾居下，倒悬如此，莫之能解，犹为国有人乎？可为流涕者此也。**今不猎猛敌而猎田彘（zhi，去声），不搏反寇而搏畜菟（通“兔”），玩细娱而不图大患，德可远加而直数百里外，威令不胜。**可为流涕者此也。
>
> “今庶人屋壁得为帝服，倡优下贱得为后饰。且帝之身自衣皂绨（ti，阳平），而富民墙屋被文绣。天子之后以缘其领，庶人孽妾以缘其履。此臣所谓舛也。夫百人作之不能衣一人，欲天下亡寒，胡可得也；一人耕之，十人聚而食之，欲天下亡饥，不可得也；饥寒切于民之肌肤，欲其亡为奸邪，不可得也。可为长太息者此也。
>
> “商君遗礼义，弃仁恩，并心于进取；行之二岁，秦俗日败。故秦人家富子壮则出分，家贫子壮则出赘；借父耰（you，阴平）锄，虑有德色；母取箕帚，立而谇（sui，去声）语；抱哺其子，与公并居；妇姑不相说，则反唇而相稽；其慈子、耆利（同“嗜”），不同禽兽者亡几耳。今其遗风余俗，犹尚未改，弃礼义，捐廉耻日甚，可谓月异而岁不同矣。逐利不耳，虑非顾行也。今其甚者杀父兄矣。而大臣特以簿书不报、期会之间以为大故，至于俗流失，世坏败，因恬而不知怪，虑不动于耳目，以为是适然耳。**夫移风易俗，使天下回心而向道，类非俗吏之所能为也。**俗吏之所务，在于刀笔、筐箧而不知大体。陛下又不自忧，窃为陛下惜之！岂如今定经制，令君君、臣臣，上下有差，父子六亲各得其宜。**此业一定，世世常安，而后有所持循矣；若夫经制不定，是犹渡江河亡维楫（ji，阳平），中流而遇风波，船必覆矣。**可为长太息者此也。
>
> “夏、殷、周为天子皆数十世，秦为天子二世而亡。人性不甚相远也，何三代之君有道之长而秦无道之暴也？其故可知也。古之王者，太子乃生，固举以礼，有司齐肃端冕，见之南郊，过阙则下，过庙则趋，故自为赤子，而教固已行矣。孩提有识，三公、三少明孝仁礼义以道习之，逐去邪人，不使见恶行，于是皆选天下之端士、孝弟博闻有道术者以卫翼之，使与太子居处出入。故太子乃生而见正事，闻正言，行正道，左右前后皆正人也。夫习与正人居之不能毋正，犹生长于齐不能不齐言也；习与不正人居之不能毋不正，犹生长于楚之地不能不楚言也。**孔子曰：‘少成若天性，习贯如自然。’习与智长，故切而不愧；化与心成，故中道若性。**夫三代之所以长久者，以其辅翼太子有此具也。及秦而不然，使赵高傅胡亥而教之狱，所习者非斩、劓（yi，去声）人，则夷人之三族也。胡亥今日即位而明日射人，忠谏者谓之诽谤，深计者谓之妖言，其视杀人若艾草菅然。岂惟胡亥之性恶哉？彼其所以道之者非其理故也。鄙谚曰：‘**前车覆，后车诫。**’秦世之所以亟绝者，其辙迹可见也；然而不避，是后车又将覆也。**天下之命，悬于太子，太子之善，在于早谕教与选左右。**夫心未滥而先谕教，则化易成也；开于道术智谊之指，则教之力也；若其服习积贯，则左右而已。夫胡、粤之人，生而同声，嗜欲不异；及其长而成俗，累数译而不能相通，有虽死而不相为者，则教习然也。臣故曰选左右、早谕教最急。夫教得而左右正，则太子正矣，太子正而天下定矣。**《书》曰：‘一人有庆，兆民赖之。’**此时务也。
>
> “**凡人之智，能见已然，不能见将然。夫礼者禁于将然之前，而法者禁于已然之后。**是故法之所为用易见而礼之所为生难知也。**若夫庆赏以劝善，刑罚以惩恶，先王执此之政，坚如金石；行此之令，信如四时；据此之公，无私如天地，岂顾不用哉？**然而曰礼云、礼云者，贵绝恶于未萌而起教于微眇（miao，上声），使民日迁善、远罪而不自知也。孔子曰：‘**听讼，吾犹人也；必也使毋讼乎！**’**为人主计者，莫如先审取舍，取舍之极定于内而安危之萌应于外矣。**秦王之欲尊宗庙而安子孙，与汤、武同。然而汤、武广大其德行，六七百岁而弗失，秦王治天下十余岁则大败。此亡他故矣：汤、武之定取舍审而秦王之定取舍不审矣。夫天下，大器也；今人之置器，置诸安处则安，置诸危处则危。**天下之情，与器无以异，在天子之所置之。**汤、武置天下于仁、义、礼、乐，累子孙数十世，此天下所共闻也；秦王置天下于法令、刑罚，祸几及身，子孙诛绝，此天下之所共见也。是非其明效大验邪！人之言曰：‘**听言之道，必以其事观之，则言者莫敢妄言。**’今或言礼谊之不如法令，教化之不如刑罚，人主胡不引殷、周、秦事以观之也！**人主之尊譬如堂，群臣如陛，众庶如地。故陛九级上，廉远地，则堂高；陛无级，廉近地，则堂卑。高者难攀，卑者易陵，理势然也。**故古者圣王制为等列，内有公、卿、大夫、士，外有公、侯、伯、子、男，然后有官师、小吏，延及庶人，**等级分明而天子加焉，故其尊不可及也。**
>
> “里谚曰：‘**欲投鼠而忌器**。’此善谕也。**鼠近于器，尚惮不投，恐伤其器，况于贵臣之近主乎！廉耻节礼以治君子，故有赐死而无戮辱。**是以黥、劓之罪不及大夫，以其离主上不远也。礼：不敢齿君之路马，蹴其刍者有罚，所以为主上豫远不敬也。今自王、侯、三公之贵，皆天子之所改容而礼之也，古天子之所谓伯父、伯舅也；而令与众庶同黥、劓、髡、刖（yue，去声）、笞、傌（ma，去声）、弃市之法，然则堂不无陛虖！被戮辱者不泰迫虖！廉耻不行，大臣无乃握重权、大官而有徒隶无耻之心虖！夫望夷之事，二世见当以重法者，投鼠而不忌器之习也。臣闻之：**履虽鲜不加于枕，冠虽敝不以苴履。夫尝已在贵宠之位，天子改容而礼貌之矣，吏民尝俯伏以敬畏之矣；今而有过，帝令废之可也，退之可也，赐之死可也，灭之可也；若夫束缚之，系绁（xie，去声）之，输之司寇，编之徒官，司寇小吏詈（li，去声）骂而搒（peng，阳平）笞之，殆非所以令众庶见也。夫卑贱者习知尊贵者之一旦吾亦乃可以加此也，非所以尊尊、贵贵之化也。**古者大臣有坐不廉而废者，不谓不廉，曰‘簠（fu，上声）簋不饰’；坐污秽淫乱、男女无别者，不曰污秽，曰‘**帷薄不修**’；坐罢软不胜任者，不谓罢软，曰‘**下官不职**’。**故贵大臣定有其罪矣，犹未斥然正以呼之也，尚迁就而为之讳也。**故其在大谴、大何之域者，闻谴、何则白冠牦缨，盘水加剑，造请室而请罪耳，上不执缚系引而行也；其有中罪者，闻命而自弛，上不使人颈盭（li，去声）而加也；其有大罪者，闻命则北面再拜，跪而自裁，上不使人捽（zuo，阳平）抑而刑之也。曰：‘**子大夫自有过耳，吾遇子有礼矣。**’遇之有礼，故群臣自熹；婴以廉耻，故人矜节行。上设廉耻、礼义以遇其臣，而臣不以节行报其上者，则非人类也。故化成俗定，则为人臣者皆顾行而忘利，守节而伏义，故可以托不御之权，可以寄六尺之孤，此厉廉耻、行礼义之所致也，主上何丧焉！此之不为而顾彼之久行，故曰可为长太息者此也。”
>
> 谊以绛侯前逮系狱，卒无事，故以此讥上。上深纳其言，养臣下有节，是后大臣有罪，皆自杀，不受刑。

#### 七年（戊辰，公元前173年）

> 民有歌淮南王者曰：“**一尺布，尚可缝；一斗粟，尚可舂（chong，阴平）；兄弟二人不相容！**”帝闻而病之。

#### 十年（辛未，公元前170年）

> 将军薄昭杀汉使者。帝不忍加诛，使公卿从之饮酒，欲令自引分，昭不肯；使群臣丧服往哭之，乃自杀。
>
> 臣光曰：李德裕以为：“汉文帝诛薄昭，断则明矣，于义则未安也。秦康送晋文，兴如存之感。况太后尚存，唯一弟薄昭，断之不疑，非所以慰母氏之心也。”**臣愚以为法者天下之公器，惟善持法者，亲疏如一，无所不行，则人莫敢有所恃而犯之也。**夫薄昭虽素称长者，文帝不为置贤师傅而用之典兵；骄而犯上，至于杀汉使者，非有恃而然乎！若又从而赦之，则与成、哀之世何异哉！魏文帝尝称汉文帝之美，而不取其杀薄昭，曰：“**舅后之家，但当养育以恩而不当假借以权，既触罪法，又不得不害。**”讥文帝之始不防闲昭也，斯言得之矣。然则欲慰母心者，将慎之于始乎！

## 卷第十五·汉纪七

起玄黓涒（tun，阴平）滩（tan，阴平）（公元前169年），尽柔兆阉茂（公元前155年），凡十五年。 

### 太宗孝文皇帝下

#### 前十一年（壬申，公元前169年）

> 夏六月，梁怀王揖（yi，阴平）薨，无子。贾谊复上疏曰：“陛下即不定制，如今之势，不过一传、再传，诸侯犹且人恣而不制，豪植而大强，汉法不得行矣。陛下所以为藩扞（han，去声）及皇太子之所恃者，唯淮阳、代二国耳。**代，北边匈奴，与强敌为邻，能自完则足矣；而淮阳之比大诸侯，廑（通“仅”）如黑子之著面，适足以饵大国，而不足以有所禁御。**方今制在陛下，制国而令子适足以为饵，岂可谓工哉！臣之愚计，愿举淮南地以益淮阳，而为梁王立后，割淮阳北边二、三列城与东郡以益梁。不可者，可徙代王而都睢阳。梁起于新郪而北著之河，淮阳包陈而南揵（jian，去声）之江，则大诸侯之有异心者破胆而不敢谋。梁足以扞齐、赵，淮阳足以禁吴、楚，陛下高枕，终无山东之忧矣，此二世之利也。当今恬然，适遇诸侯之皆少，数岁之后，陛下且见之矣。夫秦日夜苦心劳力以除六国之祸；今陛下力制天下，颐指如意，高拱以成六国之祸，难以言智。**苟身无事，畜乱宿祸，孰视而不定；万年之后，传之老母、弱子，将使不宁，不可谓仁。**”帝于是从谊计，徙淮阳王武为梁王，北界泰山，西至高阳，得大县四十余城。后岁余，贾谊亦死，死时年三十三矣。

>时匈奴数为边患，太子家令颍川晁错上言兵事曰：“《兵法》曰：‘**有必胜之将，无必胜之民。**’繇（通“由”）此观之，安边境，立功名，在于良将，不可不择也。
>
>“臣又闻：**用兵临战合刃之急者三：一曰得地形，二曰卒服习，三曰器用利。**兵法，步兵、车骑、弓弩、长戟、矛鋋（chan，阳平）、剑盾之地，各有所宜；不得其宜者，或十不当一。**士不选练，卒不服习，起居不精，动静不集，趋利弗及，避难不毕，前击后解，与金鼓之指相失，此不习勒卒之过也，百不当十。兵不完利，与空手同；甲不坚密，与袒裼（xi，阴平）同；弩不可以及远，与短兵同；射不能中，与无矢同；中不能入，与无镞（zu，阳平）同。此将不省兵之祸也，五不当一。**故《兵法》曰：**‘器械不利，以其卒予敌也；卒不可用，以其将予敌也；将不知兵，以其主予敌也；君不择将，以其国予敌也。**’四者，兵之至要也。
>
>“臣又闻：**小大异形，强弱异势，险易异备。夫卑身以事强，小国之形也；合小以攻大，敌国之形也；以蛮夷攻蛮夷，中国之形也。**今匈奴地形、技艺与中国异，上下山阪，出入溪涧，中国之马弗与也；险道倾仄，且驰且射，中国之骑弗与也；风雨罢劳，饥渴不困，中国之人弗与也；此匈奴之长技也。若夫平原、易地、轻车、突骑，则匈奴之众易桡乱也；劲弩、长戟、射疏、及远，则匈奴之弓弗能格也；坚甲、利刃，长短相杂，游弩往来，什伍俱前，则匈奴之兵弗能当也；材官驺（zou，阴平）发，矢道同的，则匈奴之革笥（si，去声）、木荐弗能支也；下马地斗，剑戟相接，去就相薄，则匈奴之足弗能给也；此中国之长技也。以此观之，匈奴之长技三，中国之长技五。陛下又兴数十万之众以诛数万之匈奴，众寡之计，以一击十之术也。
>
>“虽然，**兵，凶器；战，危事也。故以大为小，以强为弱，在俯仰之间耳。夫以人之死争胜，跌而不振，则悔之无及也。帝王之道，出于万全。**今降胡、义渠、蛮夷之属来归谊者，其众数千，饮食、长技与匈奴同。赐之坚甲、絮衣、劲弓、利矢，益以边郡之良骑，令明将能知其习俗、和辑其心者，以陛下之明约将之。即有险阻，以此当之；平地通道，则以轻车、材官制之。**两军相为表里，各用其长技，衡加之以众，此万全之术也。**”

晁错建议：迁徙百姓到边境长期居住，建造房屋，安排巫医，设置伍里，以为保境安民之策。

> 错为人峭直刻深，以其辩得幸太子，太子家号曰“**智囊**”。

#### 十二年（癸酉，公元前168年）

> 晁错言于上曰：“**圣王在上而民不冻饥者，非能耕而食之，织而衣之也，为开其资财之道也。**故尧有九年之水，汤有七年之旱，而国亡捐瘠者，**以畜积多而备先具也**。今海内为一，土地人民之众不减汤、禹，加以无天灾数年之水旱，而畜积未及者，何也？地有遗利，民有余力；生谷之土未尽垦，山泽之利未尽出，游食之民未尽归农也。
>
> “夫寒之于衣，不待轻暖；饥之于食，不待甘旨；饥寒至身，不顾廉耻。人情，一日不再食则饥，终岁不制衣则寒。夫腹饥不得食，肤寒不得衣，虽慈父不能保其子，君安能以有其民哉！明主知其然也，故务民于农桑，薄赋敛，广畜积，以实仓廪，备水旱，故民可得而有也。**民者，在上所以牧之。民之趋利，如水走下，四方无择也。**
>
> “夫珠、玉、金、银，饥不可食，寒不可衣；然而众贵之者，以上用之故也。**其为物轻微易藏，在于把握，可以周海内而无饥寒之患。此令臣轻背其主而民易去其乡，盗贼有所劝，亡逃者得轻资也。**粟、米、布、帛，生于地，长于时，聚于力，非可一日成也。数石之重，中人弗胜，不为奸邪所利，一日弗得而饥寒至。**是故明君贵五谷而贱金玉。**

以粟受爵

> 错复奏言：“陛下幸使天下入粟塞下以拜爵，甚大惠也。窃恐塞卒之食不足用，大渫（xie，去声）天下粟。**边食足以支五岁，可令入粟郡县矣；郡县足支一岁以上，可时赦，勿收农民租。如此，德泽加于万民，民愈勤农，大富乐矣。**”

#### 十三年（甲戌，公元前167年）

> **是时，上既躬修玄默，而将相皆旧功臣，少文多质。**惩恶亡秦之政，论议务在宽厚，耻言人之过失，化行天下，告讦之俗易。吏安其官，民乐其业，畜积岁增，户口寖（jin，去声）息。风流笃厚，禁罔疏阔，罪疑者予民，是以刑罚大省，至于断狱四百，有刑错之风焉。

#### 十四年（乙亥，公元前166年）

> 上辇过郎署，问郎署长冯唐曰：“父家何在？”对曰：“臣大父赵人，父徙代。”上曰：“吾居代时，吾尚食监高祛数为我言赵将李齐之贤，战于钜鹿下。今吾每饭意未尝不在钜鹿也。父知之乎？”唐对曰：“尚不如廉颇、李牧之为将也。”上搏髀（bi，去声）曰：“嗟乎！吾独不得廉颇、李牧为将！吾岂忧匈奴哉！”唐曰：“陛下虽得廉颇、李牧，弗能用也。”
>
> 上怒，起，入禁中，良久，召唐，让曰：“**公奈何众辱我，独无间处乎！**”唐谢曰：“鄙人不知忌讳。”上方以胡寇为意，乃卒复问唐曰：“公何以知吾不能用廉颇、李牧也？”唐对曰：“臣闻上古王者之遣将也，跪而推毂，曰：‘阃（kun，上声）以内者，寡人制之；阃以外者，将军制之。’军功爵赏皆决于外，归而奏之，此非虚言也。臣大父言：李牧为赵将，居边，军市之租，皆自用飨士；赏赐决于外，不从中覆也。委任而责成功，故李牧乃得尽其智能；选车千三百乘，彀（gou，去声）骑万三千，百金之士十万，是以北逐单于，破东胡，灭澹林，西抑强秦，南支韩、魏。当是之时，赵几霸。其后会赵王迁立，用郭开谗，卒诛李牧，令颜聚代之，是以兵破士北，为秦所禽灭。**今臣窃闻魏尚为云中守，其军市租尽以飨士卒，私养钱五日一椎牛，自飨宾客、军吏、舍人，是以匈奴远避，不近云中之塞。**虏曾一入，尚率车骑击之，所杀甚众。夫士卒尽家人子，起田中从军，安知尺籍、伍符！终日力战，斩首捕虏，上功幕府，一言不相应，文吏以法绳之，其赏不行，而吏奉法必用。臣愚以为陛下赏太轻，罚太重。且云中守魏尚坐上功首虏差六级，陛下下之吏，削其爵，罚作之。由此言之，陛下虽得廉颇、李牧，弗能用也！”上说。**是日，令唐持节赦魏尚，复以为云中守，而拜唐为车骑都尉。**

#### 后元年（戊寅，公元前163年）

> 冬十月，人有上书告新垣平“所言皆诈也”；下吏治，诛夷平。是后，上亦怠于改正、服、鬼神之事，而渭阳、长门五帝，使祠官领，以时致礼，不往焉。

#### 二年（己卯，公元前162年）

> 八月戊戌，丞相张苍免。帝以皇后弟窦广国贤，有行，欲相之，曰：“**恐天下以吾私广国，久念不可。**”而高帝时大臣，余见无可者。御史大夫梁国申屠嘉，故以材官蹶张从高帝，封关内侯；庚午，以嘉为丞相，封故安侯。嘉为人廉直，门不受私谒。是时，太中大夫邓通方爱幸，赏赐累巨万；帝尝燕饮通家，其宠幸无比。嘉尝入朝，而通居上旁，有怠慢之礼。嘉奏事毕，因言曰：“**陛下幸爱群臣，则富贵之；至于朝廷之礼，不可以不肃。**”上曰：“君勿言，吾私之。”罢朝，坐府中，嘉为檄召通诣丞相府。不来，且斩通。通恐，入言上；上曰：“汝第往，吾令使人召若。”通诣丞相府，免冠、徒跣，顿首谢嘉。嘉坐自如，弗为礼，责曰：“夫朝廷者，高帝之朝廷也。通小臣，戏殿上，大不敬，当斩。吏！今行斩之！”通顿首，首尽出血，不解。**上度丞相已困通，使使持节召通而谢丞相：“此吾弄臣，君释之！”**邓通既至，为上泣曰：“丞相几杀臣！”

#### 六年（癸未，公元前158年）

> 上自劳军，至霸上及棘门军，直驰入，将以下骑送迎。已而之细柳军，军士吏被甲，锐兵刃，彀（gou，去声）弓弩持满。天子先驱至，不得入。先驱曰：“天子且至！”军门都尉曰：“将军令曰：‘军中闻将军令，不闻天子之诏！’”居无何，上至，又不得入。于是上乃使使持节诏将军：“吾欲入营劳军。”亚夫乃传言：“开壁门。”壁门士请车骑曰：“将军约：军中不得驰驱。”于是天子乃按辔徐行。至营，将军亚夫持兵揖曰：“**介胄之士不拜，请以军礼见。**”天子为动，改容，式车，使人称谢：“皇帝敬劳将军。”成礼而去。既出军门，群臣皆惊。上曰：“**嗟乎，此真将军矣！曩（nang，上声）者霸上、棘门军若儿戏耳，其将固可袭而虏也。至于亚夫，可得而犯耶！**”称善者久之。月余，汉兵至边，匈奴亦远塞，汉兵亦罢。乃拜周亚夫为中尉。

#### 七年（甲申，公元前157年）

> 夏六月已亥，帝崩于未央宫。遗诏曰：“朕闻之：盖天下万物之萌生，靡不有死。死者，天地之理，万物之自然，奚可甚哀！**当今之世，咸嘉生而恶死，厚葬以破业，重服以伤生，吾甚不取。**且朕既不德，无以佐百姓，今崩，又使重服久临，以罹（li，阳平）寒暑之数，哀人父子，伤长老之志，损其饮食，绝鬼神之祭祀，以重吾不德，谓天下何！朕获保宗庙，以眇（miao，上声）眇之身托于天下君王之上，二十有余年矣。赖天之灵，社稷之福，方内安宁，靡有兵革。朕既不敏，常惧过行以羞先帝之遗德，惟年之久长，惧于不终。今乃幸以天年得复供养于高庙，其奚哀念之有！**其令天下吏民：令到，出临三日，皆释服；毋禁取妇、嫁女、祠祀、饮酒、食肉。自当给丧事服临者，皆无跣；绖（die，阳平）带毋过三寸；毋布车及兵器；毋发民哭临宫殿中；殿中当临者，皆以旦夕各十五举音，礼毕罢；非旦夕临时，禁毋得擅哭临；已下棺，服大功十五日，小功十四日，纤七日，释服。他不在令中者，皆以此令比类从事。布告天下，使明知朕意。霸陵山川因其故，毋有所改。归夫人以下至少使。**”乙巳，葬霸陵。
>
> 帝即位二十三年，宫室、苑囿（you，去声）、车骑、服御，无所增益；有不便，辄弛以利民。尝欲作露台，召匠计之，直百金。上曰：“**百金，中人十家之产也。吾奉先帝宫室，尝恐羞之，何以台为！”身衣弋（yi，去声）绨（ti，阳平）；所幸慎夫人衣不曳地；帷帐无文绣；以示敦朴，为天下先。**治霸陵，皆瓦器，不得以金、银、铜、锡为饰，因其山，不起坟。吴王诈病不朝，赐以几杖。群臣袁盎等谏说虽切，常假借纳用焉。张武等受赂金钱，觉，更加赏赐以愧其心；专务以德化民。是以海内安宁，家给人足，后世鲜能及之。

### 孝景皇帝上

#### 元年（乙酉，公元前156年）

>五月，复收民田半租，**三十而税一**。
>
>初，文帝除肉刑，外有轻刑之名，内实杀人。斩右止者又当死，斩左止者笞五百，当劓者笞三百，率多死。是岁，下诏曰：“加笞与重罪无异；幸而不死，不可为人。其定律：笞五百曰三百，笞三百曰二百。”

#### 二年（丙戌，公元前155年）

> 六月，丞相申屠嘉薨。**时内史晁错数请间言事，辄听，宠幸倾九卿，法令多所更定。**丞相嘉自绌所言不用，疾错。错为内史，东出不便，更穿一门南出。南出者，太上皇庙堧（ruan，阳平）垣也。嘉闻错穿宗庙垣，为奏，请诛错。客有语错，错恐，夜入宫上谒，自归上。至朝，嘉请诛内史错。上曰：“错所穿非真庙垣，乃外堧垣，故冗官居其中；且又我使为之，错无罪。”丞相嘉谢。罢朝，嘉谓长史曰：“吾悔不先斩错乃请之，为错所卖。”至舍，因欧血而死。错以此愈贵。

## 卷第十六·汉纪八

起强圉（yu，上声）大渊献（公元前154年），尽上章困敦（公元前141年），凡十四年。

### 孝景皇帝下

#### 前三年（丁亥，公元前154年）

> 冬十月，梁王来朝。**时上未置太子，与梁王宴饮，从容言曰：“千秋万岁后传于王。”王辞谢，虽知非至言，然心内喜，太后亦然。**詹事窦婴引卮（zhi，阴平）酒进上曰：“天下者，高祖之天下，父子相传，汉之约也，上何以得传梁王！”太后由此憎婴。婴因病免。太后除婴门籍，不得朝请。梁王以此益骄。

> 初，孝文时，吴太子入见，得侍皇太子饮、博。**吴太子博争道，不恭；皇太子引博局提吴太子，杀之。**遣其丧归葬，至吴，吴王愠（yun，去声）曰：“**天下同宗，死长安即葬长安，何必来葬为！**”复遣丧之长安葬。吴王由此稍失藩臣之礼，称疾不朝。京师知其以子故，系治、验问吴使者。吴王恐，始有反谋。后使人为秋请，文帝复问之，使者对曰：“王实不病；汉系治使者数辈，吴王恐，以故遂称病。夫‘**察见渊中鱼不祥**’，唯上弃前过，与之更始。”于是文帝乃赦吴使者，归之，而赐吴王几杖，老，不朝。吴得释其罪，谋亦益解。**然其居国，以铜、盐故，百姓无赋；卒践更，辄予平贾；岁时存问茂材，赏赐闾里；他郡国吏欲来捕亡人者，公共禁弗予。**如此者四十余年。

《列子.说符》：察见渊鱼者不祥，智料隐匿者有殃

> 晁错数上书言吴过，可削；文帝宽，不忍罚，以此吴日益横。及帝即位，错说上曰：“昔高帝初定天下，昆弟少，诸子弱，大封同姓，齐七十余城，楚四十余城，吴五十余城；封三庶孽，分天下半。今吴王前有太子之郤（同“隙”），诈称病不朝，于古法当诛。文帝弗忍，因赐几杖，德至厚，当改过自新，反益骄溢，即山铸钱，煮海水为盐，诱天下亡人谋作乱。**今削之亦反，不削亦反。削之，其反亟（ji，阳平），祸小；不削，反迟，祸大。**”**上令公卿、列侯、宗室杂议，莫敢难；独窦婴争之，由此与错有郤。**及楚王戊来朝，错因言：“戊往年为薄太后服，私奸服舍，请诛之。”诏赦，削东海郡。及前年，赵王有罪，削其常山郡；胶西王卬以卖爵事有奸，削其六县。

> 廷臣方议削吴。吴王恐削地无已，因发谋举事。念诸侯无足与计者，闻胶西王勇，好兵，诸侯皆畏惮之，于是使中大夫应高口说胶西王曰：“今者，主上任用邪臣，听信谗贼，侵削诸侯，诛罚良重，日以益甚。语有之曰：‘**狧（shi，去声）糠及米。**’吴与胶西，知名诸侯也，一时见察，不得安肆矣。吴王身有内疾，不能朝请二十余年，常患见疑，无以自白，**胁肩累足**，犹惧不见释。窃闻大王以爵事有过。所闻诸侯削地，罪不至此。此恐不止削地而已。”王曰：“有之。子将奈何？”高曰：“吴王自以为与大王同忧，愿因时循理，弃躯以除患于天下，意亦可乎？”胶西王瞿（ju，去声）然骇曰：“寡人何敢如是！主上虽急，固有死耳，安得不事！”高曰：“**御史大夫晁错，营惑天子，侵夺诸侯，诸侯皆有背叛之意，人事极矣。彗星出，蝗虫起，此万世一时；而愁劳，圣人所以起也。**吴王内以晁错为诛，外从大王后车，方洋天下，所向者降，所指者下，莫敢不服。大王诚幸而许之一言，则吴王率楚王略函谷关，守荥阳、敖仓之粟，距汉兵，治次舍，须大王。大王幸而临之，则天下可并，两主分割，不亦可乎！”王曰：“善！”归，报吴王，吴王犹恐其不果，乃身自为使者，至胶西面约之。胶西群臣或闻王谋，谏曰：“诸侯地不能当汉十二，为叛逆以忧太后，非计也。今承一帝，尚云不易；假令事成，两主分争，患乃益生。”王不听，遂发使约齐、淄川、胶东、济南，皆许诺。

> 初，楚元王好书，与鲁申公、穆生、白生俱受《诗》于浮丘伯；及王楚，以三人为中大夫。穆生不耆（同“嗜”，喜好）酒；元王每置酒，常为穆生设醴（li，上声）。及子夷王、孙王戊即位，常设，后乃忘设焉。穆生退，曰：“**可以逝矣！醴酒不设，王之意怠；不去，楚人将钳我于市。**”遂称疾卧。申公、白生强起之，曰：“独不念先王之德与？今王一旦失小礼，何足至此！”穆生曰：“《易》称：‘**知几（ji，阴平）其神乎！几者，动之微，吉凶之先见者也。君子见几而作，不俟终日。**’先王之所以礼吾三人者，为道存也；今而忽之，是忘道也。忘道之人，胡可与久处，岂为区区之礼哉！”遂谢病去。申公、白生独留。王戊稍淫暴，太傅韦孟作诗讽谏，不听，亦去，居于邹。戊因坐削地事，遂与吴通谋。申公、白生谏戊，戊胥靡之，衣之赭衣，使雅舂于市。休侯富使人谏王。王曰：“季父不吾与，我起，先取季父矣！”休侯惧，乃与母太夫人奔京师。

> 初，晁错所更令三十章，诸侯欢哗。错父闻之，从颍川来，谓错曰：“**上初即位，公为政用事，侵削诸侯，疏人骨肉，口语多怨，公何为也？**”错曰：“固也。不如此，天子不尊，宗庙不安。”父曰：“**刘氏安矣而晁氏危，吾去公归矣！**”遂饮药死，曰：“吾不忍见祸逮（dai，去声）身！”后十余日，吴、楚七国俱反，以诛错为名。

> **上与错议出军事，错欲令上自将兵而身居守**；又言：“徐、僮之旁吴所未下者，可以予吴。”错素与吴相袁盎不善，错所居坐，盎辄避；盎所居坐，错亦避；两人未尝同堂语。及错为御史大夫，使吏按盎受吴王财物，抵罪；诏赦以为庶人。吴、楚反，错谓丞、史曰：“袁盎多受吴王金钱，专为蔽匿，言不反；今果反，欲请治盎，宜知其计谋。”丞、史曰：“**事未发，治之有绝；今兵西向，治之何益！**且盎不宜有谋。”错犹与未决。人有告盎，盎恐，夜见窦婴，为言吴所以反，愿至前，口对状。婴入言，上乃召盎。盎入见，上方与错调兵食。上问盎：“今吴、楚反，于公意何如？”对曰：“不足忧也！”上曰：“**吴王即山铸钱，煮海为盐，诱天下豪杰；白头举事、此其计不百全，岂发乎！何以言其无能为也？**”对曰：“**吴铜盐之利则有之，安得豪杰而诱之！诚令吴得豪杰，亦且辅而为谊，不反矣。吴所诱皆无赖子弟、亡命、铸钱奸人，故相诱以乱。**”错曰：“盎策之善。”上曰：“计安出？”盎对曰：“愿屏左右。”上屏人，独错在；盎曰：“臣所言，人臣不得知。”乃屏错。错趋避东厢，甚恨。上卒问盎，对曰：“吴、楚相遗书，言高皇帝王子弟各有分地，今贼臣晁错擅適（shi，去声）诸侯，削夺之地，以故反，欲西共诛错，复故地而罢。方今计独有斩错，发使赦吴、楚七国，复其故地，则兵可毋血刃而俱罢。”于是上默然良久，曰：“**顾诚何如？吾不爱一人以谢天下。**”盎曰：“愚计出此，唯上孰计之！”乃拜盎为太常，密装治行。后十余日，上令丞相青、中尉嘉、廷尉欧劾奏错：“不称主上德信，欲疏群臣、百姓，又欲以城邑予吴，无臣子礼，大逆无道。错当要斩，父母、妻子、同产无少长皆弃市。”制曰：“可。”错殊不知。壬子，上使中尉召错，绐载行市，错衣朝衣斩东市。上乃使袁盎与吴王弟子宗正德侯通使吴。

> 谒者仆射邓公为校尉，上书言军事，见上，上问曰：“道军所来，闻晁错死，吴、楚罢不？”邓公曰：“吴为反数十岁矣；发怒削地，以诛错为名，其意不在错也。且臣恐天下之士钳口不敢复言矣。”上曰：“何哉？”邓公曰：“**夫晁错患诸侯强大不可制，故请削之以尊京师，万世之利也。计画始行，卒受大戮。内杜忠臣之口，外为诸侯报仇，臣窃为陛下不取也。**”于是帝喟然长息曰：“公言善，吾亦恨之！”

#### 六年（庚寅，公元前151年）

> 及帝即位，长男荣为太子。其母栗姬，齐人也。**长公主嫖欲以女嫁太子，栗姬以后宫诸美人皆因长公主见帝，故怒而不许；长公主欲与王夫人男彻，王夫人许之。**由是长公主日谗栗姬而誉王夫人之美；帝亦自贤之，又有曩者所梦日符，计未有所定。**王夫人知帝嗛（xian，阳平）栗姬，因怒未解，阴使人趣大行请立栗姬为皇后。帝怒曰：“是而所宜言邪！”遂按诛大行。**

#### 中元年（壬辰，公元前149年）

> 夏四月乙巳，赦天下。
>
> 地震。衡山原都雨雹，大者尺八寸。

#### 二年（癸巳，公元前148年）

> 梁王由此怨袁盎及议臣，乃与羊胜、公孙诡谋，阴使人刺杀袁盎及他议臣十余人。贼未得也，于是天子意梁；逐贼，果梁所为。上遣田叔、吕季主往按梁事，捕公孙诡、羊胜；诡、胜匿王后宫。使者十余辈至梁，责二千石急。梁相轩丘豹及内史韩安国以下举国大索，月余弗得。安国闻诡、胜匿王所，乃入见王而泣曰：“主辱者臣死。大王无良臣，故纷纷至此。今胜、诡不得，请辞，赐死！”王曰：“何至此！”安国泣数行下，曰：“大王自度于皇帝，孰与临江王亲？”王曰：“弗如也。”安国曰：“临江王適（同”嫡“）长太子，以一言过，废王临江；用宫垣事，卒自杀中尉府。**何者？治天下终不用私乱公。**今大王列在诸侯，訹（xu，去声）邪臣浮说，犯上禁，桡（同”挠“）明法。天子以太后故，不忍致法于大王；太后日夜涕泣，幸大王自改，大王终不觉悟。**有如太后宫车即晏驾，大王尚谁攀乎？**”语未卒，王泣数下，谢安国曰：“吾今出胜、诡。”王乃令胜、诡皆自杀，出之。上由此怨望梁王。
>
> 梁王恐，使邹阳入长安，见皇后兄王信说曰：“长君弟得幸于上，后宫莫及；而长君行迹多不循道理者。今袁盎事即穷竟，梁王伏诛，太后无所发怒，切齿侧目于贵臣，窃为足下忧之。”长君曰：“为之奈何？”阳曰：“**长君诚能精为上言之，得毋竟梁事，长君必固自结于太后，太后厚德长君入于骨髓，而长君之弟幸于两宫，金城之固也。**昔者舜之弟象，日以杀舜为事，及舜立为天子，封之于有卑。夫仁人之于兄弟，无藏怒，无宿怨，厚亲爱而已。是以后世称之。以是说天子，徼幸梁事不奏。”长君曰：“诺。”乘间入言之，帝怒稍解。
>
> 是时，太后忧梁事不食，日夜泣不止，帝亦患之。会田叔等按梁事来还，至霸昌厩，取火悉烧梁之狱辞，空手来见帝。**帝曰：“梁有之乎？”叔对曰：“死罪。有之。”上曰：“其事安在？”田叔曰：“上毋以梁事为问也。”上曰：“何也？”曰：“今梁王不伏诛，是汉法不行也；伏法而太后食不甘味，卧不安席，此忧在陛下也。”**上大然之，使叔等谒太后，且曰：“梁王不知也。造为之者，独在幸臣羊胜、公孙诡之属为之耳，谨已伏诛死，梁王无恙也。”太后闻之，立起坐餐，气平复。
>
> 梁王因上书请朝。**既至关，茅兰说王，使乘布车，从两骑入，匿于长公主园。**汉使使迎王，王已入关，车骑尽居外，不知王处。太后泣曰：“帝果杀吾子！”**帝忧恐。于是梁王伏斧质于阙下谢罪。**太后、帝大喜，相泣，复如故，悉召王从官入关。然帝益疏王，不与同车辇矣。帝以田叔为贤，擢为鲁相。

#### 六年（丁酉，公元前144年）

> 上既减笞法，笞者犹不全；乃更减笞三百曰二百，笞二百曰一百。又定棰（chui，阳平）令：棰长五尺，其本大一寸，竹也，末薄半寸，皆平其节。**当笞者笞臀；毕一罪，乃更人**。自是笞者得全。**然死刑既重而生刑又轻，民易犯之。**

#### 后元年（戊戌，公元前143年）

> **帝居禁中，召周亚夫赐食，独置大胾（zi，去声），无切肉，又不置箸（zhu，去声）。亚夫心不平，顾谓尚席取箸。上视而笑曰：“此非不足君所乎！”亚夫免冠谢上，上曰：“起。”亚夫因趋出。上目送之曰：“此鞅（通“怏”）鞅，非少主臣也。”**居无何，亚夫子为父买工官尚方甲盾五百被可以葬者。取庸苦之，不与钱。庸知其盗买县官器，怨而上变，告子，事连污亚夫。书既闻，上下吏。吏簿责亚夫，亚夫不对。**上骂之曰：“吾不用也！”召诣廷尉。廷尉责问曰：“君侯欲反何？”亚夫曰：“臣所买器，乃葬器也，何谓反乎？”吏曰：“君纵不欲反地上，即欲反地下耳！”**吏侵之益急。初，吏捕亚夫，亚夫欲自杀，其夫人止之，以故不得死，遂入廷尉。因不食五日，欧血而死。

#### 三年（庚子，公元前141年）

> 班固赞曰：孔子称：“**斯民也，三代之所以直道而行也。**”信哉！周、秦之敝，罔密文峻，而奸轨不胜。汉兴，扫除烦苛，与民休息。**至于孝文，加之以恭俭；孝景遵业。五六十载之间，至于移风易俗，黎民醇厚。周云成、康，汉言文、景，美矣！**
>
> 汉兴，接秦之弊，作业剧而财匮，自天子不能具钧驷，而将相或乘牛车，齐民无藏盖。天下已平，高祖乃令贾人不得衣丝、乘车，重租税以困辱之。孝惠、高后时，为天下初定，复弛商贾之律。然市井之子孙，亦不得仕宦为吏。量吏禄，度官用，以赋于民。而山川、园池、市井租税之入，自天子以至于封君汤沐邑，皆各为私奉养焉，不领于天下之经费。漕转山东粟以给中都官，岁不过数十万石。继以孝文、孝景，清净恭俭，安养天下，七十余年之间，国家无事，非遇水旱之灾，民则人给家足。**都鄙廪（lin上声）庾（yu，上声）皆满，而府库余货财；京师之钱累巨万，贯朽而不可校；太仓之粟陈陈相因，充溢露积于外，至腐败不可食。众庶街巷有马，而阡陌之间成群，乘字（通“牸”）牝（pin，去声）者摈而不得聚会。**守闾阎者食粱肉；为吏者长子孙，居官者以为姓号。故人人自爱而重犯法，先行义而后诎辱焉。**当此之时，罔疏而民富，役财骄溢，或至兼并；豪党之徒，以武断于乡曲。**宗室有土，公、卿、大夫以下，争于奢侈，室庐、舆服僭于上，无限度。**物盛而衰，固其变也**；自是之后，孝武内穷侈靡，外攘夷狄，天下萧然，财力耗矣！