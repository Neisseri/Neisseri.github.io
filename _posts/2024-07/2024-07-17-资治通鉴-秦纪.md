---
layout: post
title: 资治通鉴·秦纪
date: 2024-07-17 21:55:00 +0800
category: 历史传记
thumbnail: /img/大秦帝国.jpg
icon: note
---

* content
{:toc}

# 资治通鉴·秦纪

【宋】司马光



秦并天下，二世而亡！

## 卷第六·秦纪一

起柔兆敦牂（zang，阴平）（公元前255年），尽昭阳作噩（公元前228年），凡二十八年。 

### 昭襄王

#### 五十二年（丙午，公元前255年）

> 蔡泽曰：“吁（xu，阴平），君何见之晚也！**夫四时之序，成功者去。**君独不见夫秦之商君、楚之吴起、越之大夫种，何足愿与？”应侯谬曰：“何为不可！此三子者，义之至也，忠之尽也。君子有杀身以成名，死无所恨！”蔡泽曰：“夫人立功岂不期于成全邪？身名俱全者，上也；名可法而身死者，次也；名僇（lu，去声）辱而身全者，下也。夫商君、吴起、大夫种，其为人臣尽忠致功，则可愿矣。闳（hong，阳平）夭、周公，岂不亦忠且圣乎！三子之可愿，孰与闳夭、周公哉？”应侯曰：“善。”蔡泽曰：“然则君之主惇厚旧故，不倍功臣，孰与孝公、楚王、越王？”曰：“未知何如。”蔡泽曰：“君之功能孰与三子？”曰：“不若。”蔡泽曰：“然则君身不退，患恐甚于三子矣。**语曰：‘日中则移，月满则亏。’进退嬴（ying，阳平）缩，与时变化，圣人之道也。**今君之怨已仇而德已报，意欲至矣而无变计，窃为君危之。”

荀卿论兵

赵边骑，齐技击，魏武卒，秦锐士

> 孝成王、临武君曰：“善。请问王者之兵，设何道，何行而可？”荀卿曰：“凡君贤者其国治，君不能者其国乱；隆礼贵义者其国治，简礼贱义者其国乱。治者强，乱者弱，是强弱之本也。上足卬（同“仰”）则下可用也，上不足卬则下不可用也。下可用则强，下不可用则弱，是强弱之常也。齐人隆技击，其技也，得一首者则赐赎锱（zi，阴平）金，无本赏矣。**是事小敌毳（cui，去声），则偷可用也；事大敌坚，则涣焉离耳。若飞鸟然，倾侧反覆无日，是亡国之兵也，兵莫弱是矣，是其去赁市佣而战之几矣。**魏氏之武卒，以度取之。衣三属之甲，操十二石之弩，负矢五十个，置戈其上，冠胄带剑，赢三日之粮，日中而趋百里。中试则复其户，利其田宅。**是其气力数年而衰，而复利未可夺也，改造则不易周也，是故地虽大，其税必寡，是危国之兵也。秦人，其生民也狭隘，其使民也酷烈，劫之以势，隐之以阨（e，去声），忸（niu，上声）之以庆赏，鰌（qiu，阴平）之以刑罚，使民所以要利于上者，非斗无由也。使以功赏相长，五甲首而隶五家，是最为众强长久之道。故四世有胜，非幸也，数也。故齐之技击不可以遇魏之武卒，魏之武卒不可以遇秦之锐士，秦之锐士不可以当桓、文之节制，桓、文之节制不可以当汤、武之仁义，有遇之者，若以焦熬投石焉。**兼是数国者，皆干赏蹈利之兵也，佣徒鬻（yu，去声）卖之道也，未有贵上安制綦（qi，阳平）节之理也。诸侯有能微妙之以节，则作而兼殆之耳。故招延募选，隆势诈，上功利，是渐之也。礼义教化，是齐之也。故以诈遇诈，犹有巧拙焉；以诈遇齐，譬之犹以锥刀堕泰山也。故汤、武之诛桀、纣也，拱挹指麾，而强暴之国莫不趋使，诛桀、纣若诛独夫。故《泰誓》曰：‘独夫纣’，此之谓也。**故兵大齐则制天下，小齐则治邻敌。若夫招延募选，隆势诈，上功利之兵，则胜不胜无常，代翕（xi，阴平）代张，代存代亡，相为雌雄耳。**夫是谓之盗兵，君子不由也。”
>
> 孝成王、临武君曰：“善。请问为将。”荀卿曰：“**知莫大于弃疑，行莫大于无过，事莫大于无悔。事至无悔而止矣，不可必也。**故制号政令，欲严以威；庆赏刑罚，欲必以信；处舍收藏，欲周以固；徙举进退，欲安以重，欲疾以速；窥敌观变，欲潜以深，欲伍以参；遇敌决战，必行吾所明，无行吾所疑。夫是之谓六术。无欲将而恶废，无怠胜而忘败，无威内而轻外，无见其利而不顾其害，凡虑事欲熟而用财欲泰。夫是之谓五权。将所以不受命于主有三，可杀而不可使处不完，可杀而不可使击不胜，可杀而不可使欺百姓。夫是之谓三至。凡受命于主而行三军，三军既定，百官得序，群物皆正，则主不能喜，敌不能怒，夫是之谓至臣。**虑必先事而申之以敬，慎终如始，始终如一，夫是之谓大吉。凡百事之成也必在敬之，其败也必在慢之。故敬胜怠则吉，怠胜敬则灭；计胜欲则从，欲胜计则凶。**战如守，行如战，有功如幸。敬谋无旷，敬事无旷，敬吏无旷，敬众无旷，敬敌无旷，夫是之谓五无旷。慎行此六术、五权、三至，而处之以恭敬、无旷，夫是之谓天下之将，则通于神明矣。”

> 陈嚣问荀卿曰：“先生议兵，常以仁义为本，仁者爱人，义者循理，然则又何以兵为？凡所为有兵者，为争夺也。”荀卿曰：“非汝所知也。**彼仁者爱人，爱人，故恶人之害之也；义者循理，循理，故恶人之乱之也。彼兵者，所以禁暴除害也，非争夺也。**”

### 孝文王

#### 元年（辛亥，公元前250年）

> 聊城乱，田单克聊城。归，言鲁仲连于齐王，欲爵之。仲连逃之海上，曰：“**吾与富贵而诎于人，宁贫贱而轻世肆志焉！**”
>
> 魏安釐（li，阳平）王问天下之高士于子顺，子顺曰：“世无其人也，抑可以为次，其鲁仲连乎！”王曰：“鲁仲连强作之者，非体自然也。”子顺曰：“**人皆作之。作之不止，乃成君子；作之不变，习与体成，则自然也。**”

### 庄襄王

#### 元年（壬子，公元前249年）

>吕不韦为相国。
>
>东周君为诸侯谋伐秦，王使相国帅师讨灭之，迁东周君于阳人聚。**周既不祀。**周比亡，凡有七邑：河南、洛阳、穀（gu，上声）城、平阴、偃师、巩、缑（gou，阴平）氏。
>
>以河南洛阳十万户封相国不韦为文信侯。

### 始皇帝上

#### 元年（乙卯，公元前246年）

> 韩欲疲秦人，使无东伐，乃使水工郑国为间于秦，凿泾（jing，阴平）水自仲山为渠，并（通“傍”）北山，东注洛。中作而觉，秦人欲杀之。郑国曰：“**臣为韩延数年之命，然渠成，亦秦万世之利也。**”乃使卒为之。注填阏（yan，阴平）之水溉舄（xi，去声）卤之地四万余顷，收皆亩一钟，关中由是益富饶。

#### 二年（丙辰，公元前245年）

> 赵以廉颇为假相国，伐魏，取繁阳。赵孝成王薨，子悼襄王立，使武襄君乐乘代廉颇。廉颇怒，攻武襄君，武襄君走。廉颇出奔魏。久之，魏不能信用。赵师数困于秦，赵王思复得廉颇，廉颇亦思复用于赵。赵王使使者视廉颇尚可用否。廉颇之仇郭开多与使者金，令毁之。**廉颇见使者，一饭斗米，肉十斤，被甲上马，以示可用。使者还报曰：“廉将军虽老，尚善饭。然与臣坐，顷之三遗矢矣。”赵王以为老，遂不召。**楚人阴使迎之。廉颇一为楚将，无功，曰：“**我思用赵人。**”卒死于寿春。

#### 九年（癸亥，公元前238年）

> 初，王即位，年少，太后时时与文信侯私通。王益壮，文信侯恐事觉，祸及己，乃诈以舍人嫪（lao，去声）毐（ai，上声）为宦者，进于太后。太后幸之，生二子，封毐为长信侯，以太原为毐国，政事皆决于毐。客求为毐舍人者甚众。王左右有与毐争言者，告毐实非宦者。王下吏治毐。毐惧，矫王御玺发兵，欲攻蕲（qi，阳平）年宫为乱。王使相国昌平君、昌文君发卒攻毐，战咸阳，斩首数百，毐败走，获之。秋，九月，夷毐三族，党与皆车裂灭宗，舍人罪轻者徙蜀，凡四千余家。迁太后于雍阳宫，杀其二子。下令曰：“敢以太后事谏者，戮而杀之，断其四支，积于阙下！”死者二十七人。齐客茅焦上谒请谏。王使谓之曰：“若不见夫积阙下者邪？”对曰：“臣闻天有二十八宿，今死者二十七人，臣之来固欲满其数耳。臣非畏死者也！”使者走入白之。茅焦邑子同食者，尽负其衣物而逃。王大怒曰：“是人也，故来犯吾，趣召镬（huo，去声）烹之，是安得积阙下哉！”王按剑怒而坐，口正沫出，使者召之入。茅焦徐行至前，再拜谒起，称曰：“**臣闻有生者不讳死，有国者不讳亡。讳死者不可以得生，讳亡者不可以得存。死生存亡，圣主所欲急闻也，陛下欲闻之乎？**”王曰：“何谓也？”茅焦曰：“陛下有狂悖之行，不自知邪？车裂假父，囊扑二弟，迁母于雍，残戮谏士，桀、纣之行不至于是矣。今天下闻之，尽瓦解，无向秦者。臣窃为陛下危之！臣言已矣！”乃解衣伏质。王下殿，手自接之曰：“先生起就衣，今愿受事！”乃爵之上卿。王自驾，虚左方，往迎太后，归于咸阳，复为母子如初。

#### 十年（甲子，公元前237年）

> 宗室大臣议曰：“诸侯人来仕者，皆为其主游间耳，请一切逐之。”于是大索，逐客。客卿楚人李斯亦在逐中，行，且上书曰：“昔穆公求士，西取由余于戎，东得百里于宛，迎蹇叔于宋，求丕豹、公孙支于晋，并国二十，遂霸西戎。孝公用商鞅之法，诸侯亲服，至今治强。惠王用张仪之计，散六国之从，使之事秦。昭王得范雎，强公室，杜私门。此四君者，皆以客之功。由此观之，客何负于秦哉！**夫色、乐、珠、玉不产于秦而王服御者众，取人则不然，不问可否，不论曲直，非秦者去，为客者逐。是所重者在乎色、乐、珠、玉，而所轻者在乎人民也。臣闻太山不让土壤，故能成其大；河海不择细流，故能就其深；王者不却众庶，故能明其德。**此五帝、三王之所以无敌也。今乃弃黔首以资敌国，却宾客以业诸侯，所谓藉寇兵而赍（ji，阴平）盗粮者也。”王乃召李斯，复其官，除逐客之令。李斯至骊邑而还。王卒用李斯之谋，阴遣辩士赍金玉游说诸侯。诸侯名士可下以财者厚遗结之，不肯者利剑刺之。离其君臣之计，然后使良将随其后。数年之中，卒兼天下。

#### 十二年（丙寅，公元前235年）

> 文信侯饮鸩（zhen，去声）死，窃葬。其舍人临者，皆逐迁之。且曰：“自今以来，操国事不道如嫪毐、不韦者，籍其门，视此！”
>
> **扬子《法言》曰：或问：“吕不韦其智矣乎？以人易货。”曰：“谁谓不韦智者欤？以国易宗。吕不韦之盗，穿窬（yu，阳平）之雄乎！穿窬也者，吾见担石矣，未见洛阳也。”**

#### 十四年（戊辰，公元前233年）

> 韩王纳地效玺，请为藩臣，使韩非来聘。韩非者，韩之诸公子也，善刑名法术之学。见韩之削弱，数以书干韩王，王不能用。于是韩非疾治国不务求人任贤，反举浮淫之蠹而加之功实之上，**宽则宠名誉之人，急则用介胄之士，所养非所用，所用非所养。**悲廉直不容于邪枉之臣。观往者得失之变，作《孤愤》《五蠹》《内外储》《说林》《说难》五十六篇，十余万言。
>
> 王闻其贤，欲见之。非为韩使于秦，因上书说王曰：“今秦地方数千里，师名百万，号令赏罚，天下不如。臣昧死愿望见大王，言所以破天下从之计。大王诚听臣说，一举而天下之从不破，赵不举，韩不亡，荆、魏不臣，齐、燕不亲，霸王之名不成，四邻诸侯不朝，大王斩臣以徇国，以戒为王谋不忠者也。”王悦之，未任用。李斯嫉之，曰：“韩非，韩之诸公子也。今欲并诸侯，非终为韩不为秦，此人情也。今王不用，又留而归之，此自遗患也。不如以法诛之。”王以为然，下吏治非。李斯使人遗非药，令早自杀。韩非欲自陈，不得见。王后悔，使赦之，非已死矣。

#### 十九年（癸酉，公元前228年）

> 燕太子丹怨王，欲报之，以问其傅鞠武。鞠武请西约三晋，南连齐、楚，北媾匈奴以图秦。太子曰：“太傅之计，旷日弥久，令人心惽然，恐不能须也。”顷之，将军樊於期得罪，亡之燕。太子受而舍之。鞠武谏曰：“夫以秦王之暴而积怒于燕，足为寒心，又况闻樊将军之所在乎！是谓委肉当饿虎之蹊也。愿太子疾遣樊将军入匈奴。”太子曰：“樊将军穷困于天下，归身于丹，是固丹命卒之时也，愿更虑之！”鞠武曰：“**夫行危以求安，造祸以为福，计浅而怨深，乃连结一人之后交，不顾国家之大害，所谓资怨而助祸矣！**”太子不听。
>
> 太子闻卫人荆轲之贤，卑辞厚礼而请见之。谓轲曰：“今秦已虏韩王，又举兵南伐楚，北临赵。赵不能支秦，则祸必至于燕。燕小弱，数困于兵，何足以当秦！诸侯服秦，莫敢合从。丹之私计愚，以为诚得天下之勇士使于秦，劫秦王，使悉反诸侯侵地，若曹沫之与齐桓公，则大善矣。则不可，因而刺杀之。彼大将擅兵于外而内有乱，则君臣相疑，以其间，诸侯得合从，其破秦必矣。唯荆卿留意焉！”荆轲许之。于是舍荆卿于上舍，太子日造门下，所以奉养荆轲，无所不至。及王翦灭赵，太子闻之惧，欲遣荆轲行。荆轲曰：“今行而无信，则秦未可亲也。诚得樊将军首与燕督亢之地图，奉献秦王，秦王必说见臣，臣乃有以报。”太子曰：“樊将军穷困来归丹，丹不忍也！”荆轲乃私见樊於期曰：“秦之遇将军，可谓深矣，父母宗族皆为戮没！今闻购将军首，金千斤，邑万家，将奈何？”於期太息流涕曰：“计将安出？”荆卿曰：“愿得将军之首以献秦王，秦王必喜而见臣，臣左手把其袖，右手揕其胸，则将军之仇报而燕见陵之愧除矣！”樊於期曰：“此臣之日夜切齿腐心也！”遂自刎。太子闻之，奔往伏哭，然已无奈何，遂以函盛其首。太子豫求天下之利匕首，使工以药淬之，以试人，血濡缕，人无不立死者。乃装为遣荆轲，以燕勇士秦舞阳为之副，使入秦。

## 卷第七·秦纪二

起阏逢阉茂（公元前227年），尽玄黓执徐（公元前209年），凡十九年。 

### 始皇帝下

#### 二十年（甲戌，公元前227年）

> 荆轲至咸阳，因王宠臣蒙嘉卑辞以求见，王大喜，朝服，设九宾而见之。**荆轲奉图以进于王，图穷而匕首见，因把王袖而揕（zhen，去声）之。**未至身，王惊起，袖绝。荆轲逐王，王环柱而走。群臣皆愕，卒起不意，尽失其度。而秦法，群臣侍殿上者不得操尺寸之兵。左右以手共搏之，且曰：“**王负剑！**”负剑，王遂拔以击荆轲，断其左股。荆轲废，乃引匕首擿（同“掷”）王，中铜柱。自知事不就，骂曰：“事所以不成者，以欲生劫之，必得约契以报太子也！”遂体解荆轲以徇（xun，去声——。王于是大怒，益发兵诣赵，就王翦以伐燕。与燕师、代师战于易水之西，大破之。

#### 二十二年（丙子，公元前225年）

> 王闻之，大怒，自至频阳谢王翦曰：“寡人不用将军谋，李信果辱秦军。**将军虽病，独忍弃寡人乎！**”王翦谢：“病不能将。”王曰：“已矣，勿复言！”王翦曰：“必不得已用臣，非六十万人不可！”王曰：“为听将军计耳。”于是王翦将六十万人伐楚。王送至霸上。**王翦请美田宅甚众。王曰：“将军行矣，何忧贫乎！”王翦曰：“为大王将，有功，终不得封侯，故及大王之向臣，以请田宅为子孙业耳。”王大笑。王翦既行，至关，使使还请善田者五辈。或曰：“将军之乞贷亦已甚矣！”王翦曰：“不然。王怚（cu，阴平）中而不信人，今空国中之甲士而专委于我，我不多请田宅为子孙业以自坚，顾令王坐而疑我矣。”**

#### 二十五年（己卯，公元前222年）

> 臣光曰：燕丹不胜一朝之忿以犯虎狼之秦，轻虑浅谋，挑怨速祸，使召公之庙不祀忽诸，罪孰大焉！而论者或谓之贤，岂不过哉！
>
> 夫为国家者，**任官以才，立政以礼，怀民以仁，交邻以信**。是以官得其人，政得其节，百姓怀其德，四邻亲其义。夫如是，则国家安如磐石，炽如焱火。触之者碎，犯之者焦，虽有强暴之国，尚何足畏哉！丹释此不为，顾以万乘之国，决匹夫之怒，逞盗贼之谋，功隳（hui，阴平）身戮，社稷为墟，不亦悲哉！
>
> **夫其膝行、蒲伏，非恭也；复言、重诺，非信也；糜金、散玉，非惠也；刎首、决腹，非勇也。要之，谋不远而动不义，其楚白公胜之流乎！**
>
> 荆轲怀其豢养之私，不顾七族，欲以尺八匕首强燕而弱秦，不亦愚乎！故扬子论之，以要离为蛛蝥（mao，阳平）之靡，聂政为壮士之靡，荆轲为刺客之靡，皆不可谓之义。又曰：“荆轲，君子盗诸！”善哉！

#### 二十六年（庚辰，公元前221年）

> 臣光曰：从衡之说虽反覆百端，然大要合从者，六国之利也。昔先王建万国，亲诸侯，使之朝聘以相交，飨宴以相乐，会盟以相结者，无他，欲其同心戮力以保国家也。向使六国能以信义相亲，则秦虽强暴，安得而亡之哉！**夫三晋者，齐、楚之藩蔽，齐、楚者，三晋之根柢（di，上声），形势相资，表里相依。故以三晋而攻齐、楚，自绝其根柢也；以齐、楚而攻三晋，自撤其藩蔽也。安有撤其藩蔽以媚盗，曰“盗将爱我而不攻”，岂不悖哉！**
>
> **王初并天下，自以为德兼三皇，功过五帝，乃更号曰“皇帝”，命为“制”，令为“诏”，自称曰“朕”。追尊庄襄王为太上皇。制曰：“死而以行为谥，则是子议父，臣议君也，甚无谓。自今以来，除谥法。朕为始皇帝，后世以计数，二世、三世至于万世，传之无穷。”**
>
> 初，齐威、宣之时，邹衍论著**终始五德之运**。及始皇并天下，齐人奏之。始皇采用其说，以为周得火德，秦代周，从所不胜，为水德。始改年，朝贺皆自十月朔；衣服、旌旄（mao，阳平）、节旗皆尚黑；数以六为纪。
>
> 丞相绾（wan，上声）言：“燕、齐、荆地远，不为置王，无以镇之。请立诸子。”始皇下其议。廷尉斯曰：“**周文、武所封子弟同姓甚众，然后属疏远，相攻击如仇雠，周天子弗能禁止。今海内赖陛下神灵一统，皆为郡、县，诸子功臣以公赋税重赏赐之，甚足易制，天下无异意，则安宁之术也。置诸侯不便。**”始皇曰：“天下共苦战斗不休，以有侯王。赖宗庙，天下初定，又复立国，是树兵也，而求其宁息，岂不难哉！廷尉议是。”
>
> 分天下为三十六郡，郡置守、尉、监。
>
> 收天下兵聚咸阳，销以为钟鐻（ju，去声），金人十二，重各千石，置宫廷中。**一法度、衡、石、丈、尺。**徙天下豪杰于咸阳十二万户。
>
> 诸庙及章台、上林皆在渭南。每破诸侯，写放其宫室，作之咸阳北阪（ban，上声）上。南临渭，自雍门以东至泾、渭，殿屋、复道、周阁相属，所得诸侯美人、钟鼓以充入之。

章台宫 上林苑

始皇帝遍巡诸地，可谓得意矣！

#### 三十六年（庚寅，公元前211年）

> 有陨石于东郡。或刻其石曰：“**始皇死而地分。**”始皇使御史逐问，莫服。尽取石旁居人诛之，燔（fan，阳平）其石。

#### 三十七年（辛卯，公元前210年）

> 赵高既雅得幸于胡亥，又怨蒙氏，乃说胡亥，请诈以始皇命诛扶苏而立胡亥为太子。胡亥然其计。赵高曰：“不与丞相谋，恐事不能成。”乃见丞相斯曰：“上赐长子书及符玺，皆在胡亥所。定太子，在君侯与高之口耳。事将何如？”斯曰：“安得亡国之言！此非人臣所当议也！”**高曰：“君侯材能、谋虑、功高、无怨、长子信之，此五者皆孰与蒙恬？”斯曰：“不及也。”高曰：“然则长子即位，必用蒙恬为丞相，君侯终不怀通侯（即彻侯）之印归乡里明矣！胡亥慈仁笃厚，可以为嗣。愿君审计而定之！”**丞相斯以为然，乃相与谋，诈为受始皇诏，立胡亥为太子。

### 二世皇帝上

县官：朝廷

#### 元年（壬辰，公元前209年）

> 秋七月，阳城人陈胜、阳夏人吴广起兵于蕲（qi，阳平）。是时，发闾左戍渔阳，九百人屯大泽乡，陈胜、吴广皆为屯长。会天大雨，道不通，度已失期。失期，法皆斩。陈胜、吴广因天下之愁怨，乃杀将尉，召令徒属曰：“公等皆失期当斩，假令毋斩，而戍死者固什六七。**且壮士不死则已，死则举大名耳！王侯将相宁有种乎！**”众皆从之。乃诈称公子扶苏、项燕，为坛而盟，称大楚。陈胜自立为将军，吴广为都尉。攻大泽乡，拔之。收而攻蕲，蕲下。乃令符离人葛婴将兵徇蕲以东，攻铚、酂、苦、柘、谯，皆下之。行收兵，比至陈，车六七百乘，骑千余，卒数万人。攻陈，陈守、尉皆不在，独守丞与战谯门中，不胜，守丞死。陈胜乃入据陈。

>武臣等从白马渡河，至诸县，说其豪杰，豪杰皆应之。乃行收兵，得数万人，号武臣为武信君。下赵十余城，余皆城守，乃引兵东北击范阳。范阳蒯（kuai，上声）彻说武信君曰：“**足下必将战胜而后略地，攻得然后下城，臣窃以为过矣。诚听臣之计，可不攻而降城，不战而略地，传檄而千里定，可乎？**”武信君曰：“何谓也？”彻曰：“范阳令徐公，畏死而贪，欲先天下降。**君若以为秦所置吏，诛杀如前十城，则边地之城皆为金城、汤池，不可攻也。君若赍（ji，阴平）臣侯印以授范阳令，使乘朱轮华毂（gu，上声），驱驰燕、赵之郊，即燕、赵城可无战而降矣。**”武信君曰：“善！”以车百乘、骑二百、侯印迎徐公。燕、赵闻之，不战以城下者三十余城。
>
>陈王既遣周章，以秦政之乱，有轻秦之意，不复设备。博士孔鲋谏曰：“臣闻兵法：‘**不恃敌之不我攻，恃吾不可攻。**’今王恃敌而不自恃，若跌而不振，悔之无及也。”陈王曰：“寡人之军，先生无累焉。”

> 刘邦，字季，为人隆准、龙颜，左股有七十二黑子。**爱人喜施，意豁如也，常有大度，不事家人生产作业。**初为泗上亭长，单父人吕公，好相人，见季状貌，奇之，以女妻之。

> 项梁者，楚将项燕子也，尝杀人，与兄子籍避仇吴中。吴中贤士大夫皆出其下。籍少时学书，不成，去，学剑，又不成。项梁怒之。**籍曰：“书，足以记名姓而已！剑，一人敌，不足学。学万人敌！”于是项梁乃教籍兵法，籍大喜，略知其意，又不肯竟学。**籍长八尺余，力能扛鼎，才器过人。

## 卷第八·秦纪三

起昭阳大荒落（公元前208年），尽阏逢敦牂（zang，阴平）（公元前207年），凡二年。 

### 二世皇帝下

#### 二年（癸巳，公元前208年）

> 腊月，陈王之汝阴，还，至下城父，其御庄贾杀陈王以降。初，陈涉既为王，其故人皆往依之。妻之父亦往焉，陈王以众宾待之，长揖不拜。妻之父怒曰：“怙乱僭号，而傲长者，不能久矣！”不辞而去。陈王跪谢，遂不为顾。客出入愈益发舒，言陈王故情。或说陈王曰：“客愚无知，颛妄言，轻威。”陈王斩之。诸故人皆自引去，由是无亲陈王者。陈王以朱防为中正，胡武为司过，主司群臣。诸将徇地至，令之不是，辄系而罪之。**以苛察为忠，其所不善者，弗下吏，辄自治之。诸将以其故不亲附，此其所以败也。**

> 陈婴者，故东阳令史，居县中，素信谨，称为长者。东阳少年杀其令，相聚得二万人，欲立婴为王。婴母谓婴曰：“自我为汝家妇，未尝闻汝先世之有贵者。**今暴得大名，不祥，不如有所属。事成，犹得封侯；事败，易以亡，非世所指名也。**”婴乃不敢为王，谓其军吏曰：“项氏世世将家，有名于楚，今欲举大事，将非其人不可。我倚名族，亡秦必矣！”其众从之，乃以兵属梁。

> 梁闻陈王定死，召诸别将会薛计事，沛公亦往焉。居鄛（chao，阳平）人范增，年七十，素居家，好奇计，往说项梁曰：“陈胜败，固当。**夫秦灭六国，楚最无罪。自怀王入秦不反，楚人怜之至今。故楚南公曰：‘楚虽三户，亡秦必楚。’今陈胜首事，不立楚后而自立，其势不长。今君起江东，楚蜂起之将皆争附君者，以君世世楚将，为能复立楚之后也。**”于是项梁然其言，乃求得楚怀王孙心于民间，为人牧羊。夏六月，立以为楚怀王，从民望也。陈婴为上柱国，封五县，与怀王都盱（xu，阴平）眙（yi，阳平）。项梁自号为武信君。

裹甲衔枚

> 高闻李斯以为言，乃见丞相曰：“关东群盗多，今上急，益发繇，治阿房宫，聚狗马无用之物。臣欲谏，为位贱，此真君侯之事，君何不谏？”李斯曰：“固也，吾欲言之久矣。今时上不坐朝廷，常居深宫，吾所言者，不可传也，欲见，无闲。”赵高曰：“君诚能谏，请为君侯上闲，语君。”**于是赵高侍二世方燕乐，妇女居前，使人告丞相：“上方闲，可奏事。”丞相至宫门上谒。如此者三。二世怒曰：“吾常多闲日，丞相不来。吾方燕私，丞相辄来请事！丞相岂少我哉，且固我哉？”赵高因曰：“夫沙丘之谋，丞相与焉。今陛下已立为帝，而丞相贵不益，此其意亦望裂地而王矣。且陛下不问臣，臣不敢言。丞相长男李由为三川守，楚盗陈胜等皆丞相傍县之子，以故楚盗公行，过三川城，守不肯击。高闻其文书相往来，未得其审，故未敢以闻。且丞相居外，权重于陛下。”**二世以为然，欲案丞相，恐其不审，乃先使人按验三川守与盗通状。

>斯所以不死者，自负其辩，有功，实无反心，欲上书自陈，幸二世寤而赦之。乃从狱中上书曰：“**臣为丞相治民，三十余年矣。逮秦地之狭隘，不过千里，兵数十万。臣尽薄材，阴行谋臣，资之金玉，使游说诸侯，阴修甲兵，饬政教，官斗士，尊功臣，故终以胁韩，弱魏，破燕、赵，夷齐、楚，卒兼六国，虏其王，立秦为天子。又北逐胡、貉，南定百越，以见秦之强。更克画，平斗斛、度量，文章布之天下，以树秦之名。**此皆臣之罪也，臣当死久矣！上幸尽其能力，乃得至今。愿陛下察之！”书上，赵高使吏弃去不奏，曰：“囚安得上书！”
>
>**赵高使其客十余辈诈为御史、谒者、侍中，更往覆讯斯，斯更以其实对，辄使人复榜之。后二世使人验斯，斯以为如前，终不敢更言，辞服。**奏当上，二世喜曰：“微赵君，几为丞相所卖！”及二世所使案三川守由者至，则楚兵已击杀之。使者来，会丞相下吏，高皆妄为反辞以相傅会，遂具斯五刑，论腰斩咸阳市。斯出狱，与其中子俱执，顾谓其中子曰：“**吾欲与若复牵黄犬，俱出上蔡东门逐狡兔，岂可得乎！**”遂父子相哭，而夷三族。二世乃以赵高为丞相，事无大小皆决焉。

> 项梁已破章邯于东阿，引兵西，北至定陶，再破秦军。项羽、沛公又与秦军战于雍丘，大破之，斩李由。项梁益轻秦，有骄色。宋义谏曰：“战胜而将骄卒惰者，败。今卒少惰矣，秦兵日益，臣为君畏之。”项梁弗听，乃使宋义使于齐，道遇齐使者高陵君显，曰：“公将见武信君乎？”曰：“然。”曰：“**臣论武信君必败。公徐行即免死，疾行则及祸。**”二世悉起兵益章邯击楚军，大破之定陶，项梁死。

>高陵君显在楚，见楚王曰：“宋义论武信君之军必败，居数日，军果败。兵未战而先见败征，此可谓知兵矣。”王召宋义与计事而大说之，因置以为上将军，项羽为次将，范增为末将，以救赵。诸别将皆属宋义，号为“**卿子冠军**”。
>
>初，楚怀王与诸将约：“**先入定关中者王之。**”当是时，秦兵强，常乘胜逐北，诸将莫利先入关，独项羽怨秦之杀项梁，奋愿与沛公西入关。怀王诸老将皆曰：“项羽为人，慓悍猾贼，尝攻襄城，襄城无遗类，皆坑之，诸所过无不残灭。且楚数进取，前陈王、项梁皆败，不如更遣长者，扶义而西，告谕秦父兄。秦父兄苦其主久矣，今诚得长者往，无侵暴，宜可下。项羽不可遣，独沛公素宽大长者，可遣。”怀王乃不许项羽，而遣沛公西略地，收陈王、项梁散卒以伐秦。

#### 三年（甲午，公元前207年）

> 项羽已杀卿子冠军，威震楚国，乃遣当阳君、蒲将军将卒二万渡河救钜鹿。战少利，绝章邯甬道，王离军乏食。陈馀复请兵。**项羽乃悉引兵渡河，皆沉船，破釜、甑（zeng，去声），烧庐舍，持三日粮，以示士卒必死，无一还心。于是至则围王离，与秦军遇，九战，大破之。**章邯引兵却。诸侯兵乃敢进击秦军，遂杀苏角，虏王离。涉闲不降，自烧杀。当是时，楚兵冠诸侯。军救钜鹿者十余壁，莫敢纵兵。及楚击秦，诸侯将从壁上观。**楚战士无不一当十，呼声动天地，诸侯军无不人人惴恐。于是已破秦军，项羽召见诸侯将。诸侯将入辕门，无不膝行而前，莫敢仰视。**项羽由是始为诸侯上将军。诸侯皆属焉。

> 于是赵王歇及张耳乃得出钜鹿城谢诸侯。张耳与陈馀相见，责让陈馀以不肯救赵。及问张黡、陈泽所在，疑陈馀杀之，数以问馀。**馀怒曰：“不意君之望臣深也！岂以臣为重去将印哉？”乃脱解印绶，推与张耳，张耳亦愕不受。陈馀起如厕。客有说张耳曰：“臣闻：‘天与不取，反受其咎。’今陈将军与君印，君不受，反天不祥，急取之！”张耳乃佩其印，收其麾下。而陈馀还，亦望张耳不让，遂趋出，独与麾下所善数百人之河上泽中渔猎。**赵王歇还信都。

> 公至高阳传舍，使人召郦生。郦生至，入谒。沛公方倨床使两女子洗足，而见郦生。郦生入，则长揖不拜，曰：“足下欲助秦攻诸侯乎？且欲率诸侯破秦也？”沛公骂曰：“竖儒！天下同苦秦久矣，故诸侯相率而攻秦，何谓助秦攻诸侯乎！”郦生曰：“必聚徒合义兵诛无道秦，不宜倨见长者！”于是沛公辍洗，起，摄衣，延郦生上坐，谢之。

> 王离军既没，章邯军棘原，项羽军漳南，相持未战。秦军数却，二世使人让章邯。章邯恐，使长史欣请事。至咸阳，留司马门，三日，赵高不见，有不信之心。**长史欣恐，还走其军，不敢出故道。**赵高果使人追之，不及。欣至军，报曰：“赵高用事于中，下无可为者。**今战能胜，高必疾妒吾功；不能胜，不免于死。愿将军孰计之！**”陈馀亦遗章邯书曰：“白起为秦将，南征鄢郢，北坑马服，攻城略地，不可胜计，而竟赐死。蒙恬为秦将，北逐戎人，开榆中地数千里，竟斩阳周。何者？**功多，秦不能尽封，因以法诛之。**今将军为秦将三岁矣，所亡失以十万数，而诸侯并起滋益多。彼赵高素谀日久，今事急，亦恐二世诛之，故欲以法诛将军以塞责，使人更代将军以脱其祸。夫将军居外久，多内郤，有功亦诛，无功亦诛。且天之亡秦，无愚智皆知之。今将军内不能直谏，外为亡国将，孤特独立而欲常存，岂不哀哉！将军何不还兵与诸侯为从，约共攻秦，分王其地，南面称孤！此孰与身伏鈇（fu，阴平）质、妻子为戮乎？”

> 二世怒，召左右，左右皆惶扰不斗。旁有宦者一人侍，不敢去。二世入内，谓曰：“公何不早告我，乃至于此！”宦者曰：“**臣不敢言，故得全。使臣早言，皆已诛，安得至今！**”阎乐前即二世，数曰：“足下骄恣，诛杀无道，天下共畔足下，足下其自为计！”**二世曰：“丞相可得见否？”乐曰：“不可！”二世曰：“吾愿得一郡为王。”弗许。又曰：“愿为万户侯。”弗许。曰：“愿与妻子为黔首，比诸公子。”阎乐曰：“臣受命于丞相，为天下诛足下，足下虽多言，臣不敢报！”麾其兵进。**二世自杀。

> 九月，赵高令子婴斋戒，当庙见，受玉玺。斋五日，子婴与其子二人谋曰：“丞相高杀二世望夷宫，恐群臣诛之，乃诈以义立我。我闻赵高乃与楚约，灭秦宗室而分王关中。**今使我斋，见庙，此欲因庙中杀我。我称病不行，丞相必自来，来则杀之。**”高使人请子婴数辈，子婴不行。高果自往，曰：“宗庙重事，王奈何不行？”子婴遂刺杀高于斋宫，三族高家以徇。